842 Mon. 1262.

etsi Reuerentia V. sibi paulo incommodius antequam Roma rediret
affirmabat fore faciendum tamen omnino uidetur tum obedientiae causa,
tum etiam utilitatis nostrae“ (ex comm: [ἰὴ. Inf. 1, ΙΙ f. 48¹²).

Quaeri ergo oportebat Societatis virum „prudentem, plane ido-
neum, moderatum“, qui provincialis nomine omnia ‚,inspiceret“ et
Sociis habitationem pararet commodam, ac res valde urgere videbatur;
nam Bonhomius‚ ut ex eius epistula 9. Novembris 1580 ad Schnewlium
data intellegitur, sperabat, se exeunte Novembri vel ineunte Decembri
cum Sociis Friburgi esse futurum (Berthier l. c 58). Itaque circa
d. 16. Novembris ab Hoffaeo delectus est Canisius; qui 20. Novembris
Manareum certiorem fecit, se postridie eius diei Dilinga esse pro—
fecturum (v. supra p 591).

Ipse autem Hoffaeus Manareo huius facti hanc *rationem red-
didit Oeniponte 25. Novembris 1580: „Decreueram Friburgum ire
ipsemet, sed visum est Patribus vt alios mitterem: cumque uellem
mittere Rectorem Lucernensem ¹ et quendam Patrem Michaelem Marium,
sic quidem, vt confecto negocio, ambo redirent Lucernam, et nullus
maneret Friburgi modo: en oportune adsunt literae P. V. vt omnino
aliquos Friburgi relinquam. Jgitur destinaui, vt Friburgi manerent,
P. Petrum Canisium et P. Robertum Ardrenum: ordinaui quidem etiam
vt Rector Lucernensis et P. Michel comitarentur Ρ. Canisium Friburgum
eumque in negocio iuuarent, cum sint practicj, sed redibunt Lucernam,
vbi P. Michael manebit Vicerector loco P. Leubenstein quando Romae
aberit.“ 2 Hoc videtur postremum Hoffaei ea in causa decretum fuisse3
die enim 4. Decembris 1580 ille Oeniponte Manareo *scripsitz „Die
crastino hinc cum meis comitibus discedam Romam versus . . . P. Ioannes
Rabenstein erit Viceprouincialis residebitque Oeniponti“ (ex autogi·.;
Germ. 158 f. 319b 322εἰ 32ῑά“). Eodem die Bonhomz’us ex arce Pfaffikon
ad lacum tigurinum sita Schnewlium monuit: „Hinc . . . Luceriam peto,
ibique duos aut treS, credo, ad summum dies commoratus, Friburgum
accedam, duobus minimum ex Societate Jesu Patribus comitatus“
(Berthier l. c. 59—60). Itaque 10. Decembris 1580 ipse cum Canisio
et Ardreno Friburgum tandem advenit.

Hinc colligi potest rectene au secus dicatur (ut dictum est),
Canisium a sodalibus suis Friburgum quasi relegatum esse eo consilio,
ut ibi lateret, obmutesceret, quodammodo vivus sepeliretur3. Sunt
certe facta aliqua, quae huic opinioni speciem veritatis praebeant. In
horum quidem numero vix poni potest, quod anno 1578 Mercurianus

praepositus generalis Canisium ex provincia Germaniae superioris in ·

collegium moguntinum, quod ad Societatis provinciam rhenanam per-
tinebat, transferre cogitabat: sperabat enim, Canisium, qui Danielis

¹ P. Martinum Leubenstain. n

² Bonhomium a Societatis praepositis petisse, ut Canisius Friburgum mitteretur,
perperam affirmant aliqui, ut Doriyny (l. c. 355) et Python (l. c. 298).

⁸ C. Fey, in „Theologisches Lite1·aturblatt“ XXXIX, Leipzig 1918, 146.

 

