Augusta vindelicorum 14. Maii 1580. 537

Huius epistulae ultimum caput, quod de Friburgensibus et de loanne Francisco
Bonhomio episcopo vercellensi et apostolico apud Helvetios nuntio est. plenius ex-
plicandum esse videtur propter ea, quae postea inter lios et Canisium erant eventura.

l. Ac primum, quod ad Societatis collegium Friburgi Helvetiorum instituendum
attinet, P. Hoffaeus provincialis Augusta 16 Iunii 1580 haec ad Mercurianum *iei'ert:
„Octauo Maij hinc Lucernam discessi et 15. Junij Lucerna huc reuersus sum: Visi-
tationem illius Collegi-j interea absoluj, simulque Reuerendissimum Vercellensem
expectaui, expectaturus eundem etiam diutius nisi ea cognouissem de &ihm-go, quae
nunc hic subscribam. Postquam Lucernam veni, contestati mihi sunt primarij
nostri Patroni et quidem dolenter. Friburgensem Senatum animum et voluntatem
mutasse¹ (si tamen vnquam serio eam voluntatem ante habuerunt) de erigendo nobis
Collegio. quod quidem Collegium adeo auide cupierunt Lucet-nates. vt in suo Col-
legio optassent potius ad tempus aliquam personarum iacturam ferre quam quicquam
amicis Friburgensibus a nobis negari, quod scirent quanti referret conseruari in fide Fri-
burgum, quod Vndique a lupis caluinianis circumdatum est. Existimaui igitur mihi aliquid
esse faciendum. vt quo animo essent Friburgenses certius cognoscerem. Breues igitur
ad Senatum Friburgensem Lucerna dedi, quibus aliud nihil significauiy quam hoc solum:
me nimirum serio ac saepius ex vrbe monitum esse, vt Lucernam me conferrem, velle
enim Friburgenses Collegium erigere. Me igitur Lucernae haerere et visitationj vacare:
ipsi si quid me vellent, sicubi me manere aut etiam quo me venire quidue agere
vellent, me rogare, vt lioc mihi benigne responderent. Responderunt igitur sic quidem,
vt nollent quicquam in causa collegij amplius fierj; sicut illorum originales literae
docent quas simul hic mitto et illarum exemplum latinum, vt P. V. in promptu ha-
beat· quo se excusare istic possit. Respondj ego postea Senatui, gratias agendo
quod hac cura nos liberassent. a qua ob hominum penuriam nos vehementer ab·
horruisse et nihil prorsus eam procurasse vel affectasse, Romae nobis testes esse
S. D. Nostrum et Jllustrissimos Cardinales, Lucernae vero totum fere senatum. Bonus
Nuntius Apostolicus Vercellensis nimium praepropere egit. nec satis caute, etsi
plus satis crediderit ijs, quos nosse satis nondum potuit: prudentius fecisset si maiore
consilio vsus fuisset, et nec nobis nec amicis Lucernensibus inconsultis Romam mox
causam deuoluisset. Cum igitur viderem spem nullam superesse futuri Collegij
Friburgensis, reuersus sum in Prouintiam, ne si expectarem Vei-cellensem, et is
importunius cum Friburgensibus me praesente agere vellet, sine fructu odio et
suspicioni, ac si rem etiamnum affectarem, me totamque Societatem exponerem.
Reliqui tamen literas Luccrnae pro Reuerendissimo Vercellensi, quibus abitus mei
causam exposuj, simulque significauj me paratum fore, si quid amplius mandare
aut me etiam reuocare velit. Laetor sine mea vlla culpa hanc causam hoc tempore
cecidisse: vix enim credet P. V. quanta penuria idoneorum operariorum haec Pro-
uintia laboret‘ (ex autog1·.; Germ. 158 f. 1852—1862).

2. Nec vero causa collegii friburgensis unica erat ratio, propter quam Canisius
optabat, ne Socii cum Bonliomio „multum haberent commercij, praesertim in Hel-

¹ Hoffaei litterae Friburgi in „consilio cotidiano“ recitatae sunt 26. Maii 1580;
senatores autem dixerunt: Lucernense collegium, cum non plures quam 6 Iesuitas
haberet, maxima reipublicae illi impendia facere; neque igitur bona marsensia col-
legio Friburgi sustentando suppetere, neque rempublicam, quod aliis iam esset obruta
oneribus, quicquam adiungere posse: ideo provinciali respondendum esse: Fieri non
posse, ut collegium Friburgi conderetur; civium autem filios Lucernam missum iri
(ex Codice Actorum consilii „Manual des 'I'a'glichen Raths der State Frijburg“ a
25. Decembris 1579 ad 24. Iunii 1580 perducto, qui est Friburgi in archivo rei-
publicae; n. 119). At Gregorio Xlll. consul senatusque litteris Friburgo 26. De-
cembris 1579 datis affirmaverant, se in „unionem monasterii Marsens pro erectione
et stabilimento“ collegii „facile consensisse‘ idque ita, ut pontifex primo quoquc
tempore Socios per praepositum generalem Friburgum mittendos curare posset
(Steffens-Reinhardt, Nunt. 1 703).

