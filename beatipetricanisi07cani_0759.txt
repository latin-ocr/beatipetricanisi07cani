Ineunte et medio a. 1573. 665

accesserant) fore vt a Graeciae ceruicibus Turcarum iugum pelleretur,
et Vtraque Ecclesia in antiquam concordiam reuocaretur. Hac spe de-
iectus1 in tantum incidit moerorem, vt dolorem suum in omni ser-
mone praeseferre non dubitaret, Graecorum damno maxime permotus.
Agebat adhue in Vrbe magnis de causis Trucksessius Augustanus
Cardinafis, is ad auertendum ab ea molestia eius animum, Pontificem
admonuit, finitimae Germaniae mala non minori illi curae, quam
Graeciae toto mari a nobis dissitae esse debere, faciliusque eius vul-
nera adhuc recentia, quam Graeciae iam inueterata sanari posse. Non
auersis auribus haec accepit Pontifex, desperataque Graecia ad opem
Germaniae ferendam omne studium conuertit: consilium ad id quae-
renti; neminem posse, commodius consilium rei totius expedire,
respondit Augustanus, quam Petrum Canisium, e Societate Jesu
virum doctrina, fide, vitaeque sanctitate, Germania tota in primis
clarum; ipsum Germaniam pene omnem, primariasque Vrbes lustrasse,
viros principes adiisse, quo morbo singulae quaeque partes laborent.
inspexisse; quibus remediis sanari possint, omnium optime tenere.
Accitus Romam, nullum esse docuit praesentius remedium, quam si
Germanorum alumnorum Collegium, iam inde a primis nostrae Socie-
tatis initiis Romae institutum, per id tempus ad eam paucitatem
redactum, vt raro admodum duodecim alumnorum numerum excederet,
subleuaretur, aliaque per Germaniam eiusmodi Collegia excitarentur,
quibus Germani adolescentes Ecclesiastica disciplina doctrinaque Catho-
lica et literis educarentur-⁸, his postea paroeciae, cathedrae, aliaque
Ecclesiastica munera demandarentur, nulla re magis Germaniam labo-
rare, quam inopia doctorum Sacerdotum, qui praesint Ecclesiis et
animarum curae, populos sincera doctrina erudiant, et loquaci audaciae
haereticorum doctrina et Euangelica veritate se opponant. Probatum
est sapientissimo Pontifici integerrimi hominis consilium. Inde Ger-
manicum Collegium in Vrbe, ad hanc, quam nunc videmus, amplitu-
dinem redactum, aliaque, quae nunc felici cursu progrediuntur, variis
Germaniae in Vrbibus instituta: annuo prouentu copiam simul hone-
storum, simul et doctorum Sacerdotum Germaniae suppeditant, qui
quocunque mittuntur, haeresin profligant. Profuit consilium non
Germaniae solum, sed aliis etiam nationibus, maiore quam Ger-
mania peste laborantibus, quippe Germanici Collegij exemplo et
consilio a Canisio indicato, eodem ferme tempore, ab eodem vi-
gilantissimo, et religionis propagandae studiosissimo Pontifice, alia
Collegia in Vrbe instituta: Anglorum primum, numero, studio et
uirtute Germanico haud multum impar. Neophytorum alterum, in
quod tenera aetate adolescentes ex ludaismo et Mahometanismo ad

a) educaretur Racl.

 

 

¹ Neque Maximilianus ΙΙ. imperator, neque Carolus IX. Galliae rex foederi
adversus Turcas facto ascribi volebant; immo Carolus Tui-cas fovebat3 et Veneti initio
a. 1573 a foedere illo recesserunt.

