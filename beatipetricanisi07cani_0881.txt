20. et 24. Ianuarii 1578, 787

1. Februarii 1578 potissimum de P.Pe1tani scriptione ad Mercurianum (latis (Germ.
156 f. 257 267—268). Verumtamen alii quoque Socii iique pii ac prudentes expedire
censebant, ut Canisius gravi illo scribendi contra Centuriatorea labore levaretur: ita
P. Theodoricns Canisius Petri frater ex patre (v. supra p. 764) ; ita P. Greqorius Hos-ephias-
cathedralis ecclesiae augustanae contionator et domus augustanae S. .1. superium qui
(Hoffaeo inspirante ‘.>) 27. Ianuarii 1577 Mercuriano *scripsitz ,, P. Petrus Canisius etiam
nobiscum agit hoc tempore, qui videtur paratus vt denuo scriptioni vacet. Laudo
animum praesertim cum mihi persuadeam ex mera obedientia ipsum aggredi velle hanc
duram prouintiam. quae bonum patrem confecisset dudum in Mariano opere quod
per integrum decennium in manibus habuit, nisi alij et quidem multi adiutrices ipsi
porrexissent manus. Putarem potius (licet hac in parte manum in alienam messem
mittam) subleuandum bonum patrem quam opprimendum: Qui huius ingenij est,
sicuti mihi fassus est, vt sibi nunquam satisfaciat · hinc est quod decies emendat
eandem rem ad minimum aliquoties descriptam -inde fluunt incommoda perplurima,
vt sumptus taceam, fatigantur, ne quid amplius dicam, collegia, grauantur etiam
plurimum qui illi adiunguntur. Cum enim pater nihil in numerato habeat pro tali
argumento ipseque sufficiens non sit omnia colligere opus habet pluribus. Sed hic
modus scribendi libros difficilis est, et parum honorificus apud maleuolos. Si enim
alij colligant materiam, alius stylum addat, facile est collecta pro beneplacito dis—
ponere. Habent Marianum opus et S. ,Ioannis Baptistae quaedam quae cum honore
potuit tractare - quia ab alijs neglecta: Sed in materia de S. petro, nescio* sane quid
futurum, infinitae enim propemodum in illam coincidunt controuersiae et grauissimae
materiae, quae adeo absolute a multis hactenus sunt tractatae, vt nihil videatur
posse addi aut dici quod antea non sit dictum, versari autem circa nuda verba
haereticorum apud graues viros. qui alia desiderant. non aeque graue. Haec Re-
uerendae paternitati vestrae optimo animo scribo, licet enim ad me nihil haec per-
tineant, pertinet tamen ad me quies prouintiae, quam, vti ante aliquot annos a
pluribus Rectoribus audiui, scriptione patris canisij turbatam fuisse constat - et nisi
vi Marianum opus bono patri e manibus fuisset extortum, adhuc sub praelo non
esset · sed nec aliter fieri potest · vbi enim nihil certi in promptu, semper homo
anxius est, quaerit et non semper inuenit quae adhuc deesse suspicatur* (ex, autogr.;
Germ. 156 f. 258b).

Sic factum est, ut haec Canisii scriptio abrumperetur (cf. supra p. 463). Iuverit
autem, huius scriptionis et abruptionis brevem hic poni conspectum. S. Pius V.
a. 1567 per S. Franciscum Borgiam praepositum generalem Canisio mandavit, ut
contra centuriatorum magdeburgensium historiam ecclesiasticam scriberet, aliquot
exemplis demonstrando, iis credi non posse (Can. V 480). Quo mandato Canisius
quodam modo perterritus est; se enim in historiis versatum non esse et animum
suum, plurimis curis externis distractum, a gravioribus eiusmodi studiis abhorrere
aiebat (l. c. 522). Attamen, ut erat vir oboedientissimus, onus illud in se suscepit.
In tribus igitur personis biblicis — Ioanne baptista, Maria, Petro — ostendere statuit,
quantopere verbum Dei a Centuriatoribus corruptum esset. Ac primum quidem in
librum de Ioanne scribendum tanta cum contentione· incubuit, ut eo tempore fere
nunquam recte valeret; simul multa, quae scripserat, immutando et multorum do-
mesticorum opera utendo tum Sociorum, tum typographi patientiam tentavit (Can. VI
682 699 708 711). Libro tandem a. 1571 in lucem emisso libenter reliquam Centuria-
torum refutationem, cui se ineptum esse censebat, aliis cessisset. Hoffaeus quoque
praepositus provincialis, Canisii vitae metuens, in id inclinabat, ut ille in posterum
libellos scriberet germanicos simulque contionibus habendis occuparetur; provincia enim
inopia contionatorum laborabat (Can. V[ 418 438 441 700 711, et supra p. 276 682)
Verum cardinalis Hosius poenitentiarius maior Canisio iam de Maria scribendum esse
sentiebat. Ad idem pontificia illa iussione se astringi Canisius existimabat. Qui cum
librum de Ioanne multis hominibus doctis valde placere audisset, ex Mariano quoque
opere fructum haud exiguum sperare poterat. Hoc itaque aggressus est. Quod nondum
erat absolutum, eum ad Mereurianum praepositum generalem querelae delatae sunt.

50*

