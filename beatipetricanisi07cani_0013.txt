PRAEFATIO.

 

troci illo ac diuturno bello factum est, ut et complures codices
librosque, qui ad hoc volumen componendum mihi utiles futuri
erant, inspicere non possem, et ipsum volumen tardius typis ex-
scriberetur, quam debuit. De rationibus eius et rebus in „prooemio“
dicturus, hoc loco ex animo gratias ago clarissimis archivorum et
bibliothecarum praefectis, qui codices et libros in usum mihi tra-
diderunt, inprimis Coloniae, Maihingae, Monachii, Oeniponte, Romae.
Illustrissimus quoque marchio Paulus de Colloredo·Mels liberalissime
permisit, ut pretiosa quaedam archivi sui monumenta litteraria mecum
communicarentur. Deinde grati animi significandi causa nomino Re-
verendissimum Dominum Doctorem Nicolaum Paulus. Diligenter etiam
atque amanter variis in laboribus me iuvit R. P. Ioannes Baptista
Mundwiler. Item multum debeo compluribus aliis Societatis nostrae
sodalibus, inprimis RR. PP. Aemilio Mattern, Petro Tacchi Venturi,
Leopoldo Walters, Ludovico van Miert, Theodoro van Rossum, Gui-
lielmo Kratz, maxime autem RR. PP. Michaeli J. Ahern et
Francisco Ehrle. Aliorum, qui et ipsi humanissime me adiuverunt,
nomina suis locis ponam.

Exaten bij Baexem (Neerlandiae)‚ d. 27. Aprilis 1922.

Editor.

