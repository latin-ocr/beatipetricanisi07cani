Oenipoute 8. Augusti 1580. 551

libri ex tota Bauaria tolli commodissime possint. Nam et Jndex librorum
prohibitorum ad me missus diserte monet ac praecipit, vt authoritas
et mandatum Episcoporum accedat, vbi Catholici Theologi de prauis
suspectisque libris suum iudicium ferent, sicut et vetus obtinet Ecclesiae
consuetudo ¹.

Conferet praeterea, si dictorum librorum inspectores siue Censores
quam maxime idonei deligantur, et per varia Ducatus Bauarici oppida
distribuantur, nimirum vt vnus saltem Monachij, alterJngolstadij, tertius
Straubingae, quartus Burckhausij 2, alijque plures, si reperiantur, alijs
in locis constituantur, et illis praesertim in locis, in quibus solenniores
nundinae quotannis ex more veteri celebrantur. Horum officium fore
intelligo, vt ab Episcopo simul et Principe confirmati, simulque po-
testate bracchij secularis, vt vocant communiti, singularem gerant curam
librorum et bibliothecarum, quas subinde inspicere, et quoties opus
fuerit, malis libris reiectis expurgare possint ac debeant. Ex illorum
authoritate pendebunt externi etiam Bibliopolae‚ qui nec libros, nec
imagines, neque cantiones, nec picturas, aliaue id genus in Bauariam
inuehere, vel clam palamue diuendere poterunt, nisi ad Censores ipsos
prius accesserint, et post sedulum examen facultatem ab illis scripto
consignatam acceperint, ad suas merces publice ac libere diuendendas.
Adhaec Censorum erit proprium, dictis Bibliopolis denunciare, quam
graues poenas daturi sint, si librum aliquem non Catholicum neque
approbatum retinuerint, aut occulte vendiderint siue donauerint cui-
cunque. Qui Censores suum quoque, vt vocant, superintendentem habe-
bunt, penes quem primaria sit potestas huius offic-ij per se et alios
administros obeundi, et qui suos oculos in totam Bauariam conuersos
teneat, vt haereticorum conatus, artes et fraudes vbique locorum tanto
facilius et cognoscantur et maturius dissipentur, ad quem denique
Censores alij suas dubitationes atque difficultates incidentes varijs e
locis referre ac scribere possint.

Conferet itidem, si parochi et Concionatores in Bauaria constituti,
frequenter populum admoneant, quanti sit periculi Christianis, prauae
doctrinae libros Ecclesiastica censura damnatos emere, legere, aut

¹ Haereticorum (qui non sint haeresiarchae) libri, ,qui de religione non tractant,
a Theologis Catholicis iussu Episcoporum, et Inquisitorum examinati, et approbati
permittuntur“: Indicis Tridentini regula 2. „Libri illi, qui haereticorum auctorum
opera interdum prodeunt, in quibus nulla, aut pauca de suo apponunt, sed aliorum
dicta colligunt, cuiusmodi sunt Lexica, Concordantiae, Apophthegmata, Similitudines.
ludices, et huiusmodi, si quae habeant admixta. quae expurgatione indigeant, illis
Episcopi, et Inquisitores una cum Theologorum Catholicorum consilio sublatis, aut
emendatis, pe1·mittantur“: Regula 5. Cum libri aliaeve scripturae imprimendae sunt,
„ad Episcopum, uel alium habentem scientiam libri, uel scripturae imprimendae, ab
eodem Episcopo deputandum, ac Inquisitorem haereticae prauitatis eius Ciuitatis.
uel dioecesis, in qua impressio fiet, eius approbatio et examen pertineat“: Regula 10
(Index Librorum prohibitorum, cum regulis confectis per Patres a Tridentina Synodo
delectos. Mutinae a.157·2‚ f. 25³—2721 28b).

² Burghausen, oppidum Bavariae superioris.

