xvm 11. Prooemium voluminis septimi.

b) Multa alia digna quidem sunt, quae singillatim seorsumque in „monu-
mentorum“ serie ponantur, sed cum epistulis singulis ita coniungentur, ut earum
vel praefatiunculae quaedam vel commentariola sint; ita enim haec ad epistulas
explicandas valebunt et per epistulas explicabuntur; praeterea brevitati consuletur
et spatio parcetur.

c) Brevitatis et perspicuitatis gratia monumenta iani non primurn per loca,
deinde per tempora distinguentur, sed solo temporum ordine ponentur; id quod recte
vir quidam doctus commendavit (Dr. J. Schmidt, in libello periodico „Der Katholik‘,
94. Jahrg. l, Mainz 1914, 224). Quo facilius tamen monumenta singulorum locorum
(alsatica‚ antverpiensia etc.) inveniri possent, ea in „Conspectu totius voluininis“
(supra p. xv—xw) alphabetico ordine cum suis numeris commemoravi.

Hoc quoque moneam necesse est: orationum sacrarum a Canisio hoc tempore
habitarum plurima supersunt commentaria a canisio vel scripta vel dictata ac re-
cognita; quae tamen lectu difficilia et per multos codices incerto nonnunquam ordine
dispersa sunt; praeterea multis eorum nec locus ascriptus est nec tempus; unde
mirum non est, ea adhuc usque paene sepulta iacuisse. Ex his igitur commentariis,
quoniam integra vulgari non possunt, saltem, quand0‚ ubi, quibus de argumentis
Canisius dixisset, erui, et eas partes vel particulas, quae ad mores consuetudinesque
illius aetatis et ad Canisii ingenium operamque cognoscenda utilia esse videbantur,
excerpsi.

ΙΙΙ. Ut intellegatur, cuius generis epistulae et monumenta huius
voluminis sint, primum praecipua ponam nomina eorum, qui epistulas
vel a, Canisio acceperunt vel ad eum dederunt: Gregorius XIII. Pont.
Max.; cardinales: Ptolemaeus Gallius (Comensis) pontificis secretarius
maior („secretarius status“); Stanislaus Hosius poenitentiarius maior;
Ludovicus Madrutius episcopus princeps tridentinus; Ioannes Moronus
episcopus ostiensis et legatus pontificius3 Scipio Rebiba inquisitor:
Marcus Sitticus ab Hohenembs episcopus constantiensis: Guilielmus
Sirletus; Otto Truchsess a Waldburg episcopus princeps augustanus:
nuntii apostolici: Ioannes Franciseus Bonhomius episeopus vercellensis;
Ioannes Delphinus episcopus brixiensis: Bartholomaeus de Portia;
his accedunt Ioannes Gebhardus Truchsess a Waldburg archiepiscopus
et princeps elector coloniensis: Iulius Echter a Mespelbrunn episcopus
princeps herbipolensis3 Ernestus Bavariae princeps et episcopus frisin-
gensis; Guilielmus Lindanus episcopus ruraemundanus; Ioannes Thomas
a Spaur, coadiutor episcopi brixinensis (postea episcopus brixinensis);
Balthasar a Dernbach Ο. S. B. abbas princeps fuldensis3 Franciscus
Sporenus Ο. Fr. Min. commissarius apostolicus: Ferdinandus II. archidux
et Austriae superioris princeps; Albertus V. et Guiliehnus V. duces
Bavariae; Eleonora Austriaca uxor ducis mantuani; Philippus de
Freyberg decanus cathedralis capituli constantiensis3 Adamus ab Arz
vicarius generalis brixinensis; Everardus Mercurianus praepositus
generalis Societatis Iesu; Oliverius Manareus primum assistens prae-
positi generalis, deinde vicarius generalis Societatis; Hieronymus
Natalis et Ioannes Alphonsus de Polanco Societatis vicarii generales;
Antonius possevinus Societatis secretarius; Alphonsus Salmeron prae-
positus provinciae neapolitanae S. J.; Hermannus Thyraeus prae-
positus provinciae rhenanae; Henricus Blyssemius et Laurentius Magius

