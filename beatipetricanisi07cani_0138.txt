44 1797. P. Alphonsus Salmeron Canisio.

modeste loquaris, teque in oculis tuis extenues, prorsusque vilipendas.
Benedictus Deus, qui te, pro sua incomparabili bonitate, et Beatae
Deiparae, et magni Domini praecursoris rara quadam et admirabili
humilitate praestantium, imitatorem prius reddidit, quam eorum verbo
et oratione propugnatorem.

Postremo videris me impellere ad excitandos eos, qui ex nostris

fratribus, vel dicendi stylo valent, vel doctrinae opibus florent, vt ἵ

arma pro Dei Ecclesia in Gallia et Germania vehementer laborante
capiant, calamoque districto contra tot saeuientes haeresum pestes
dimicent. Quod sane consilium zelo gloriae Christi, atque eius doc-
trinae vindicandae a te praestitum esse non dubito. Verum non
ignoras, vir prudentissime, quanta sit inter nos et illos locorum inter-
capedo, vt quae apud illos gerantur, vix nostri cognoscere possint,
aut serius quam opus esset, et opportuna pugnandi ratio postularet:
quae haereses potissimum serpant, quae sectariorum opiniones regnent,
qui libri in vulgus seducendum spargantur, nemo nouit. His enim,
aut prorsus ignoratis, aut tardius cognitis atque perspectiS, quid so-
lidum, aut quid egregium et laudabile scribi possit, tibi cogitandum
relinquo. A paucis retro annis, quam arctis legibus in Italia viuamus,
ignorare non potes: quam difficilis haereticorum aditus in has Pro-
uintias existam quam interdicta nouorum librorum in eas importati0;
quanta difficultate legendi haereticorum libros facultas impetretur,
etiam ab eis, qui cum Christi gloria et Ecclesiae fructu illos legere
possunt, ambigere non vales1. In causa igitur haec esse possunt, vt
paucissimi existant, qui eius rei solicitudine et cura tangantur; et in
id magis studiosi omnes propendent, quod legibus quodammodo caueri
et nona vetari perspiciunt. Quo fit vt paucos Italia haeresum ex-
pugnatores habeat. Vt autem ad fortem militem spectat, dum in acie

versatur, manus cum hoste conserere, illique minime parcere, sed'

caesim et punctim dimicare: ita ad eum extra aciem positum pertinet

otiosum esse, et quae pacis sunt tantum meditari, consectarique. ὲ
Vos igitur, qui in Germania, id est, in omnium haeresum colluuione ³

agitis, in acie positi estis, hostes ceruicibus vestris impendent, vestrum

est impigre decertare, et nouas quotidie pugnas suscipere, et super· ,
bum et ferocientem haereticum, et instar Goliath ad pugnam provo· 2

cantem, mucrone suo, hoc est, verbo Dei, quod ab illo pro tuenda

sua falsa opinione producitur, eum confodere atque iugulare2. No· ³

strum vero est, qui in pace degimus, Catholicos in auita fide, et
Patrum doctrina conseruare, et vobis belligerantibus fausta omnia
atque prospera comprecari, quo victoria parta, solidum triumphum
de domitis hostibus, et de Christo pastori recuperatis ouibus agere
possitis,

a) In A hoc v. perperam ese omissum.

² Vide supra p. 39. ² Cf. 1 Rg 17, 8—10 51.

