 

Neapoli inter ineuntem m. Maium et med. m. Aug. 1572. 43

diernum vsque⁸ diem magna religione in Templo Ouetensi asseruatur1.
Vides in hoc exemplo quam mercedem tuis elucubrationibus polliceri
possiS. Donantur enim immortalitate libri pro Virginis matris gloria
conscripti: igni exuruntur Haereticorum opera, si quae forsitan contra
illos prodierint: tu vero illud poteris de tuo melius dicere, quod iacta-
bundus quidam Poeta2 de suo cecinit opere:

Iamque opus exegi, quod nec Iouis ira, nec ignis,
Nec poterit ferrum nec edax abolere vetustas.

Gratissimum, crede mihi, et commendatum reddes, et Matri et
Filio tuum Sacerdotium3 suscipiet de manu tua, quas illi obtuleris in
sancto Altari hostias, tuumque proinde nomen, vel nolens, et inuitus
immortalitati consecrabis, Est enim honestissimum, laudisque et gloriae
plenum munus, illos propugnare, qui nos propugnant; illorum patro-
cinium sumere, qui semper nobis patrocinantur; eorum iustissimam
causam apud homines agere, qui nostram plerumque minus iustam
(tantum illi gratia valent) apud Deum agunt. Denique vt Euangelice
loquar, illos confiteri coram hominibus, qui volunt, et possunt
in postremo illo et contremiscendo iudicio nos confiteri coram
Angelis Dei3.

Quare non erat, cur apud me, te tantopere abiiceres‚ et hominem
crassum, rudem, tardum, denique Germanum, et humi reptantem ap·
pellares3 res enim ipsa aliud longe indicat3 te videlicet acutum virum
esse, acrem, promptum, et coelestia diuinaque mysteria penetrantem:
nec tamen per Tapinosis figuram Rhetoribus notam, te loqui, quam
per summam animi tui submissionem, Christianamque modestiam: in
qua nihil est fictum, nihil callidum, nihil fucatum. Agnosco te praeter-
ea verum Germanum, probeque germanizantem‚ siue illa vox La·
tina sit a Germano, quo caeteros quasi fratres complectuntur amore,
siue propria illa, ac gentilitia, et a vestris maioribus excogitata, atque
vsurpata vos ipsos compellandi ratio existat, vt admonuit Tacitus4:
nam vel sic, quid est Germanus, nisi integer, siue totus homo, hoc
est, integra humanitate praeditus, siue omnimoda fortitudine cumu-
latus, in qua nihil est debile, aut infirmum, nihil puerile aut muliebre:
vnde quo magis te deprimere conaris, eo te altiorem, ac proinde com-
mendabiliorem cunctis efficis; qui de te tam submisse sentias, tam

a) In B perperam seqnitur ad.

 

¹ Ovetum, Oviedo, Asturiae urbs episcopalis; in thesauro cathedralis illius
ecclesiae haec vestis olim quidem asservabatur, nunc vero desideratur (Epistol-ae
Salmerom‘s ΙΙ 31412).

² Ocidius, Metamorphoseon 1. 1-5 ν. 871 872. ³ Lc 12, 8.

⁴ „Quidam . . . adfirmant. . . Germaniae vocabulum recens et nuper additum,
quoniam qui primi Rhenum transgressi Gallos expulerint ac nunc Tungri, tunc
Germani vocati sint. Ita nationis nomen in [alh.- non] nomen gentis evaluisse paulatim,
ut omnes primum a victore ob metum, mox etiam a seipsis invento nomine Germani
vocarentur-¹⁴: Tacitus, Germania c. 2.

