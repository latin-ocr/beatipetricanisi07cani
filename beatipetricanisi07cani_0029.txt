ΙΙ. Prooemium voluminis septimi. xxii!

montenses: sed dux mandato stetit (799). Vindobonae Flrnestns archidux, qui
Rudolphi ΙΙ. caesaris nomine imperabat. haereses omnes fortiter rcprimebat; senatum
autem urbis iussit curare, ut omnes scholarum germanicarum magistri magistraeque
solum catechismum Canisii pueris traderent, scientes se, si secus facerent, loco
movendos esse (511 804). Halae in 'l'iroli Serva Dei Magdalena Ferdinandi Ι. im-
peratoris filia et Helena soror Canisio iuvante confraternitatem sacratissimi rosarii
in collegii sui templo instituerunt (680) et Societatis collegium a se conditum fo-
verunt; bibliothecae collegii Magdalenam melius prospexisse qnam reliquos colle-
giorum fundatores Hofl'aeus provincialis affirmavit (298 546). Res a muliere germana
extra Germaniam optime gestas narravit Canisius in oratione funebri de Barbara,
una ex Ferdinandi I. caesaris filiabus, quae duci ferrariensi nupserat, habita; a Fer-
rariensibus illa valde et amabatur et laudabatur: saepe sacramentis ecclesiae se
muniebat; cotidie duas tresve missas audiebat; morti vicina librum illum „De arte
moriendi“ sibi legi volebat, et cum domestici plorantes eius lectum circumstarent,
ipsa eos eonsolabatur; mortuam esse matrem suam pauperes dictitabant (642) ¹.
Urbes aliquot iu mediis fidei periculis versantes eximia constantiae exempla piae-
buerunt. lta civitas coloniensis Geusios expulit, etsi pro iis quattuor principes eam
deprecati erant (25). Noviomagi plus 50 viri, quorum primus erat prior Dominica-
norum, a senatu urbis petierunt, ut societatis homines in urbem admitteret (36).
Urbs rotvilensis tres iuvenes selectos Romam in collegium germanicum misit (178).
Wilae (Weil der stadt), urbis in media protestantium terra sitae, cives in fide
catholica perstare statuerunt (685). sodalitatem marianam Coloniae a P. Franciseo
Costero institutam Canisius per litteras laete salutavit, vehementer laudavit, blande
ad animos virtutibus excolendos adhortatus est (422). lngolstadii quoque, Canisii
hortatu, similis sodalitas nata est (778). Ad sodalitatem halensem Canisius orationem
habuit (829). Ex protestantibus ad ecclesiam redierunt viri aliquot spectati, velut
loannes Brunner, Turgaviensium zwinglianorum minister, qui Canisii opera inter-
posita in universitate ingolstadiensi magistri munus consecutus est (112), et Se-
bastianus Flasch, Lutheranorum in Palatinatu contionatur, homo eruditus et sagax,
cni cum familia sustentando Canisius operam dabat (396). Anno 1577 sex iuvenes
sueci‚ scholae contuberniique a l’. Laurentio Norvego S. J. Holmiae clam instituti
primi flores, Oenipontem venerunt, inde Romam in collegium germanicum profecturi3
quos Canisius, quia ltalia pestilentia urebatur, ad tempus Dilingam misit; ubi
quattuor ex iis (duo reliqui erant catholici) a Sociis ex Lutheranismo in ecclesiam
recepti sunt (413 420).

Ut ad rem litterariam transeam, in Germania inferiore consilium initum est,
ut Patres graeci „repurgarentur a versionibus haereticorum‘ (53); quare Colonia
16. Martii 1574 P. Ioannes Rethius S. J„ regens gymnasii Trium Coronarum, ad
Canisium rettulit, 16 viros doctos, et in his Marcum Antonium Muretum. operam
suam obtulisse, et aliquos eorum opus iam esse aggressos (198). Laurentius
Surius, Cartusianus coloniensis, opus „De probatis Sanctorum historiis“ sex volu-
minibus absolvit; et Canisius hunc viri „praeclare meriti“ et sibi amicissimi librum,
quo „certo ornari ecelesiam“ censebat, pontifici tradendum curavit; a cardinale
autem Ludovico Madrutio petiit, ut eidem operi amplificando iterumque edendo
‘monumenta Romae colligeret; vitas enim Sanctorum typis vulgare „historiarum
genus laudatissimum et utilissimum“ esse (217 292). Ea de causa Canisius etiam
Petro Ribadeneirae S. J. multas adnotationes ad vitam Ignatii Loiolae Neapoli
a. 1572 ab eo editam misit; quae relationi Ribadeneirae et magnam fidem afferunt,
et complures res novas adiiciunt: ac Ribadeneira in libri editione Matriti a. 1583
facta, quam multae aliae secutae sunt, iis, quae Canisius de rebus a Beato Petro

¹ Historicis utilis esse potest etiam oratio funebris a Canisio habita in exsequiis
Catharinae reginae Poloniae, quae et ipsa Ferdinandi Ι. filia fuerat et multas sus-
tinuerat aerumnas (634). De Helena quoque, quam supra dixi, Canisius orationem
funebrem habuit; sed haec fere tota interiit (710).

