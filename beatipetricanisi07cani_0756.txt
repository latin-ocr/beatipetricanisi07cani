662 Mon. 1128. Circa exeuntem m. Februarium 1573.

Ninguarda O. Pr. scripsit: „Habeo etiamnunc sub manibus opus iustae
magnitudinis, fere absolutum, in quo ex legibus solum ciuilibus conatus
sum per trigintaquinque pene locos theologicos, ab haereticis in con-
troversiam actos, probare, eam fidem esse ueram et genuinam, quam
nos Catholici, non uero recentiores‘* Euangelici asserunt. Ideoque eius
titulum sic inscripsi. Theologia iuridica, seu ius ciuile Theologicum‚
quo ex imperatorum Christianorum, et uetustissimorum quidem, a
Constantino magno uidelicet, usque ad Justinum secundum ¹, sacra-
tissimis legibus atque constitutionibus probatur, eam quam hodie a
maioribus nostris, ueluti per manus traditam Christianitas tenet reli-
gionem et fidem catholicam, illam ipsam esse, quae ante mille ducentos
et eo amplius annos, istorum caeterorumque Augustorum, et iam inde
ab Apostolorum temporibus inuicta floruit.“ Deinde sub m. Martium
a. 1573 Fiklerus P. Theodorico Canisio collegii universitatisque dilin-
ganae rectori scripsit: „Contulit etiam hoc de libro hisce diebus coram
non pauca Reuerendus P. Doctor Petrus Canisius 2, frater tuus chariss.
mihique iam antiquae familiaritatis iure coniunctiss. qui ctiam suasit,
ut singulis illis capitibus, siue locis ex iure ciuili congestis, eodem
ordine atque serie ius Canonicum aptare uelim, neque id mihi aduersum
est, idque ab initio facere animus fuit: sed quia mihi uidebatur rarius
quiddam, et hactenus, quod ego meminerim, a nemine tentatum, legibus
ciuilibus tueri causam spiritualem, quod aliquo modo contra rerum
seriem fieri quibusdam uidebitur: itaque plures ob curiositatem in huius
lectionem, tanquam re noua allectos, prouocari inducique posse spe-
raui. Deinde ueritus sum ne sectarij clamarent, me Papatum papatu
(ut ipsi loquuntur) defendere uelle, ideoque alios ab eius lectione de-
flecterent, consulto omittere statueram, sed quoniam Dominus Petrus
arbitratus est, opus ipsum fore perfectius, catholicisque hominibus
longe gratius, nec aduersarijs nauseam statim obiecturum, uiro optimo
et solertissimo parere, quam rationib. meis pertinacius insistere uolui,
et licet nouum minimeque paruum laborem pariat, statim tamen onus
illud subiui, in quo cursu iam incepto libentius pergam, ubi cogno-
uero‚ et tuamb et collegarum tuorum sententiam accedere.“

Fiklerus iam antea, ut ex hac ad Theodoricum Canisium epistula intellegitur,
librum illum per „uere nobilem, et pium uirum, Dominum Egolfum Cneringium

a) recentiore libr. b) tuum libr.

 

Maximilla-num (Ι.) filium ei tradidit ad iuris peritiam instituendum. Libros scripsit
cum ad ius, tum ad theologiam spectantes; inprimis protestantium wurttembergensium
ministros quosdam refutavit, vir de re quoque numismatica bene meritus. qui vel
ab ipso Petro Philippo Wolf „ein redlicher und einsichtsvoller Mann“ vocatur (Ge-
schichte Maximiliaus l. und seiner Zeit Ι, Miinchen 1807, 88—91). Cf. etiam
St. Ehses, Ein deutscher Chronist des Trienter Konzils unter Pius IV., in „Gorres-
gesellschaft, Jahresbericht fiir 1917“, Koln 1918, 32—49.

¹ Ab anno 313 ad 578.

² canisius sub exeuntem m. Februarium Salisburgi per breve tempus moratus
est; v. supra p. 110.

 

