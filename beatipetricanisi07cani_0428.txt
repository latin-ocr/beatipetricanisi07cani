334 1947. Canisius Iulio Echter a Mespelbrunn.

spirent, vile autem et aeque laboriosum hoc ministerium iudicent,
callideque subterfugiant, ne cum pueris quodammodo repuerascere velle
videantur. Atqui non veretur ipsa Dei sapientia Christus se paruulis
perquam familiarem exhibere, hos ad se iubet adduci, venientes vltro
amplectitur, et amanter osculatur, his suas ipse manus imponit ac
benedicit, his ministros et custodes Angelos deputat, hos demum cae-
lestis regni ciues et prae alijs haeredes quasi proprios facit. Qui
praeterea poenam illi grauissimam interminatur, si quis vnum e par-
uulis siue in fidei doctrina, siue in vitae moribus forte scandalizet:
qui demum in paruulos collatum beneficium adeo sibi gratum fore
pronunciat, vt quicunque ipsius nomine paruulum susceperit, Christum
ipsum suscipiat, habeatque perpetuum debitoreml. Tanti refert, si
Christo Domino, eiusque sacro Euangelio credimus, de paruulis bene
mereri, ac instituendis illorum ad pietatem animis operam dare,
quemadmodum probi faciunt Catechistae, non Christianum modo, sed
etiam Angelicum, vt sic loquar, munus administrantes. Quo minus
ego miror, eximios illos Patres, Origenem, Basilium, Ambrosium,
Augustinum, Cyrillum ab hoc docendi genere non abstinuisse, sed huius }
viae duces se nobis praebuisse, vt in fidei doctrina rudes ac veluti
paruulos non grauatim catechizemus‚ et eis tanquam matres lac spiri-
tuale2 cupide et alacriter subministremus. Videbant enim sapientissimi ¹
homines, in magna illa Dei domo³ plures carnales quam spiri· ,
tuales, paruulos quam viros atque perfectos, vt Paulus
appellat 4, reperiri, magnamque semper esse turbam, non solum aetate,
sed etiam spiritu imbecillium atque pusillorum, quibus Euangelicae .
doctrinae panem frangere conueniat, donec illi solidiorem cibum5 ι
admittant, et in Christo ipso grandescant atque proficiantss. Quod si =
nihil aliud, certe aduersariorum improbus labor, ac indefessa cura huc
nos extimulare debebat ac impellere, vt quod studium illi suae sectae
per Catechismum propagandae animisque per illum corrumpendis noctes
ac dies impendunt, id nos ad Catholicos recte pieque instituendos pari .
diligentia, sed meliore fide, ac purioris Catechismi doctrina impigre
conuerteremuS. Quid alioquin turpius, quid ab officio Catholico magis
alienum videri queat, quam vigilante Iuda, in re tanti momenti dor-
mire Petrum 7, et Vndique grassante lupo pastorem sui gregis curam
abijcere8‚ ac huius demum seculiss, immo tenebrarum filios10,
in sua generatione9 magis, quam in Christi regno lucis filios¹¹,
sapere et prudentiores esse?⁰ Quocirca Tridentini Concilij Patres,

¹ Cf. Mt 18, 2-6 10; 19, 13—15; Mc 9, 35 36 41: 10, 13-16; Lc 9, 47, 48;
17, l 2; 18, 15-17. ² Cf.1 Cor 3, 1 2; Hebr 5 12 13; l Petr 2, 2.

³ 1 'rim 3, 15; 2 Tim 2, 20.

⁴ 1 Cor 3, 1—3; 13, 11; Eph 4, 1314;P11513, 15; Hebr 5,13 14.

⁵ Cf. Hebr 5, 12 14. ⁸ Cf. Eph 4 11—16.

⁷ Cf. Mt. 26, 37—50; Mc 14, 37—45; Lc 22, 45-47; et vide, quae notata
sunt Can. V 412 ¹. ⁸ Cf. lo 10, 11 12; Mt 7, 15; Act 20, 29.

⁹ Lc 16, 8. ¹⁰ 1 Thess 5, 5. ¹¹ Lc 16, 83 Eph. 5, 8; 1 Thess 5, 5.

