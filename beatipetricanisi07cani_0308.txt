214 1884. Canisius Gregorio XIII. Pont. MaX. Oeniponte 10. Maii 1574.

manicas probe cognoscj, multorum animos S. Sedj Apostolicae magis
magisque conciliari, et haereticorum artes fraudesque profligari. Fit
autem aliquando, ut pastores et sacerdotes nonnullj ad Reuerendissimos
Nuncios uelut suos medicos in grauissimis morbis accedant, ac propterea
tristes abeant, quod ingratam repulsam ferre cogantur. Audiunt enim
Reuerendissimis Nuncijs non licere, ut potestatem alijs faciant in casu
haeresis absoluendj, et circa plaerasque censuras Ecclesiasticas dispen-
sandi. Sit autem iudicium penes B. V.‚ possint ne dictis Nuncijs facul-
tates extendi, ut Germanis eo et gratiores, et utiliores existant.
Desiderarent sane permulti, ut cum ipsis Ordinarijs serio tractarent
Reuerendissimi Nuncij, qua ratione quidam Parochi et Confessarij in
his Ecclesijs constitui possent, penes quos ex peculiari gratia B. V.
maneret facultaS, in communi et quotidiano casu haeresis poenitentes
absoluendi, quando illi nec infames, nec relapsi essent. Videntur sane
maiorem nunc quam prius, mereri gratiam Germani, qui postquam in
medio Nationis prauae 1 nati et educati sunt, tamen Rom. sanctae
Ecclesiae fidem integram profitentur, et a uicinis sacerdotibus petunt
beneficium absolutionis. Verum haec obiter ego tot pereuntium ani-
marum calamitate commotus dixerim, saluo semper iudicio S. Sedis
Apostolicae, cui uelut pientissimae matri, ter miseram et afflictam
Germaniam summa quidem cum submissione commendo atque com-
mitto. Clementissimus Deus B. V. diu nobis Germanis, et Ecclesiae
Catholicae incolumem seruet. Oenipontj decima Maij 1.5.74.

Beatitud. uestrae
seruulus infimus
Petrus Canisius.

Oanisius hanc epistulam non recta ad pontificem, sed ad Everardum Mercurianum
praepositum generalem misit recognoscendam et si ea non placuisset, „suppri-
mendam“ (v. infra, p. 215 et 227). Quam pontifici traditam esse intellegitur ex
ipso, quo etiam nunc asservatur, loco.

Postrema huius epistulae parte canisius id confirmavit, quod paulo ante Portia
nuntius apostolicuS, rebus cum Canisio collatis, per cardinalem Comensem Gre-
gorio XIII. commendaverat. Oeniponte enim 13. Ianuarii 1574 Por-tia Comensi
scripserat; „Jl Curato della Chiusa uerso Trento² persona molto intelligente, come
mostrano le lettere sue, et m’e affirmato da chi lo conosce, desiderebbe faculta
d'assoluer' quelli, che dimandano alla giornata di riconciliarsi con la Chiesa dopo
hauer' trattato, conuersato, et tenuta qualche opinione con gl* heretici, et bench' io
potessi tosto risoluerlo, ohe non la deue aspettar’ da me, a cui non e dato il poteria
estender' a Parochiani, nondimeno mostrando d'esser’ inuolto in altre occupationi,
ho differito a risponderli, et fra tanto considerando diligentemente la forza delle sue
ragioni. con quell' appresso θ’ ho potuto raccogliere dal Padre Canisio, che mi dice
il Vescouo d'Augusta³ et altri Prelati grandi esser' notabilmente angustiati per
non saper come suilupparsi da si fatto inti-ico ch'e frequentissimo, ho giudioato,

 

¹ Phil 2, 15. ² Melchior de Fabri, parochus pagi Klausen.

⁸ Ioannem Egolphum a Kn‘oringen. Huic pontifex 27. Iunii 1574 potestatem
tribuit haereticos „quoad forum internum“ absolvendi (Plac. Braun, Geschichte der
Bischofe von Augsburg IV, Augsburg 1815, 9).

