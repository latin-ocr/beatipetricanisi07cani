Oeniponte paulo ante finem m. Aprilis 1574. 207

Ad 5.⁵¹¹‘ q.

Non uidetur opus¹¹ solicitudine, ne Pontifex Maximus¹ ob Prin-
cipis opportunitatembff] nos urgeat et cogat facere quod instituto re-
pugnat, satis autem erit P. N. Generalem praemonere, ut quando
uidebitur Pontificem de re tota faciat certiorem: Dubium autem esse
potest an expediat id fieri, nisi Pontifex ipse, de hoc agendi dederit
occasionem: Nos illud expedire non putamus.

· Ad 6:⁸⁰¹ q.

Quantum ad conditiones duodecim uel plures propositas attinet,
quae a Patre Gener-aij essent proponendae et ab ipso Principe ob·
tinendae, si nostri omnino iugum Jngolstadianum subire debeant: Di-
cimus primum huiusmodi conditiones posse contrahi, ut sint pauciores.
et minus offendant bonum et prudentem Principem eiusque Consiliarios‚
ita tamen ut principalia quae ad nostrorum libertatem uindicandam
pertinent non taceantur: Dicimus itidem, non probabile uideri, quod
P. noster Generalis, tam multa in tractatione ipsa sit a Principe
postulaturus, sed remittet se potius ad Prouincialem data illi secreta
informatione secundum quani procedere debeat. Tertio dicimus non
parum a Principe nos obtenturos si consentiat planeque iubeat nostros
pro ratione sui instituti, libere gubernare et constituere totam artium
facultatem, sicuti alibi in suis Collegijs facere solent. Jtem ut idem
Princeps consentiat et iubeat nostros pro exemptis haberi, quantum
ad alias facultates excepta Theologica, ita ut sicuti alij de Vniuersi-
‘tate subsunt Rectori et Decano Facultatis, ita nostri siue professores,
siue discipulj subsint Prouinciali et alijs ab illo ipso constituendis
ex nostra Societate: Rursus ut Jngolstadij noua sit nostris fabrica
Collegij plenarij in quo alj possint 70.ta personae. Sed timemus
eiuscemodi conditiones ex parte Principis et Bauarorum tam arduas
fore, ut ad illas nolint descendere, nostrisque tantas exemptiones⁰,
libertates, structuras et plenarij Collegij dotationes pollicerid: Jdcirco
consultius fore putamus, simpliciter negare si Princeps petere uelit et
urgere suam petitionem: ne cogamur cum aliquo periculo et damno
nostro uicissim ea petere, quae uix sine indignatione⁰ et offensione
quadarn Bauarorum proponere et petere posse uidemur hoc tempore.

Hoffaens sua manu has posuit subscriptiones: „Rector Oenipontanus et R. P. Ca-
nisius.¹‘ Ipsi vero PP. Volckius et Canisius de industria, puto, tum nominibus suis,
tum loco et tempore ascribendis supersederunt; poterant enim hae litterae, dum ad
Hoffaeum perferuntur, in manus incidere eorum, quos oportebat non cognoscere, a
quo scriptae essent. Praecipuum autem litterarum auctorem fuisse Canisium ipsa
rerum experientia et animi moderatio, quae ex iis elucent, ostendere videntur3 di-
cendi quoque genus, nisi fallor, canisianum est.

a) Sequitur tanta, obliti. b) Sic unt.; sed malim leyere: importunitatem. c) In aut. cm·-
'’ectum ex exceptiones. d) Sequuntur vr. atquo praestare, oblite. e) Sequitur obtinere, oblitt.

¹ Gregorius XIII.

