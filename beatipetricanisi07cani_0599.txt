Roma 2. et 6. (‘?) Iunii 1579. 505

ac religione opinionem habebam, quam et tot anni ab Reuerentia V. et cuin tali
aedificatione in Societate acti conciliare ei potuerunt, quamque de eo haberi oportuit
cui talis Collegij¹ tam diuturna gubernatio credita fuerit. tamen non ignorabam, se-
cularibus consuescere, aulicis moribus perpetuo interesse, esse in Principum gratia.
quantam uim habent ad humilitatis. obedientiae, deuotionis spiritum labefactandum,
paulatimque ex animo delendum: idque ut timerem tum uetera ex omnibus libris
tum ex hominum quotidiana uita, recentia tam multa mihi suppetebant exempla,
ut qui id ignoraret, plane quid sit spiritus quidne Dei timor, nescire credendus sit.
Sed praeterea urgebat etiam nie et urget multo magis aliorum exemplum: uerebar
enim ne si haec ianua in Societate patefieret Principum aulas frequentandi, ut sunt
homines uiam libertatis amantes, disciplinamque facile fugientes, nimis multi ad hos
scopulos adhaerescerent, et quod fortasse periculum P.Me11ghi1ms ob suam uir—
tutem incolumis euasisset, in eo alij innumerabiles naufragium facerent. Quod mihi
quidem pro eo officio atque persona quam mihi Dominus imposuit diligenter pro-
uidendum esse intelligebam ne disciplinam quam a maioribus integram et sanam
accepi, ad posteros corruptam transmitterem. Accedebat etiam externorum certa
offensio quos pro certo habemus scandalum pati, cum uident eos qui euangelicam
uitae normam professi suut in regum domibus-2 commorari, tum quia plerumque
ceteros ex suis motibus metiuntur, tum etiam quia quos frequenter in aula esse
uident putant etiam libenter, denique quod nullius hominis tam sancta potest esse
uita quae si propius inspiciatur non aliquos naeuos atque imperfectiones sine quibus
nemo uiuit, habeat: quod etiam multo magis locum habere solet in principum
familiaritatibus ubi inuidia scilicet et obtrectatio late regnat. De quo non dicam
aliud nisi quod ad me recens ex prouincia istinc non ualde remota Pa'ter quidam
perscripsit: Cuius ipsa haec sunt uerba, quae a summo quodam et magnae digni-
tatis uiro sibi dicta aiebat. Ο quam bene facerent uestri, et quam laudata esset
Societas uestra si se intra limites suos contineret etc. Reliqua ex ipso etc. Haec
ille, cuiusmodi quidem ex omnibus prouincijs ubi aliqui modo e nostris curias at-
tingunt, quotidie paene audimus: ex quo cogitandum relinquo Reuerent-iae V. quid
nobis tum sit animi curn ista de nostris cum tanto et diuini honoris et nostrae
existimationis detrimento euulgari intelligimus. Hae igitur fuere causae, cur et
antea cupiuerim et nunc ut cum maxime cupiam meque ad id pro uiribus curan-
dum obligatum esse sentiam ut nostri omnes quam maxime ab huiusmodi locis
absint, in quibus quantumuis fructus colligatur multo tamen maior semper iactura
fiat. Quare ut antea dixi Reuerentiam quoque V. hortor quantum possum utin
lioc negotio pro ipsius causa, atque utilitate suscepto inducat animum nos diligenter
ac studiose adiuuare. Jn quo si mihi dubia esset illius uoluntas afferrem hic multa
certa et explorata quae religiosi cuiusuis animum impellere possent, promissionem
obedientiae sancte Deo factam, breuitatem fragilitatemque uitae et una cum uita
humanorum omnium commodorum, inconstantiam etiam hominum quorum fauori
innitimur, denique poenam quae procul dubio tum malis religiosis, tum maxime
religionum labefactor-ibus debetur: dicerem etiam quantas consolationes quamque
liquidas afferat recte custodita disciplina, quos contra laxa ac dissoluta uita angores
cruciatusque conscientiae, quid etiam pars, membrumue corpori toti debeat cuius
salutem ac integritatem tueri uel suo oppositu debet non modo non prodere, ac
perdere. Sed hanc rationem erga Reuerentiam V. minime necessariam iudico, de
cuius uoluntate multa ad me Ρ. Prouincialis tum etiam Ρ. Canisius perscripsit.
Quare hoc unum restat ut animi mei sententia patefacta quid ab ea expetam illi
aperiam. Velim primum ut in se ipsum descendens, et uere coram Deo qui renes
et corda scrutatur³. et postea etiam iudicaturus est se statuens discuteret
in quanto et Reuerentia. V. animae et Societas nostra existimationis periculo uersetur:
deinde animum obfirmet aliquam uiam reperire sese ex istis laqueis expediendi,

¹ Monacensis; v, supra p. 456. ² Mt 11, 8: Le 7, 25.
³ Apo 2, 23; cf. Ps 7, 10; Jr 17, 10.

