600 2082. Canisius P. Paulo Hoffaeo S. J.

qui et nos syncere amant, et de his rebus optime censent, minusque
facturn mirabitur. ’

Cum autern huc R. T. uenerit, facilem ut spero, rationem inueniet
aedes quasdam in usum collegija conuertendasb [P] ⁰, sicut Senatus omnino
decreuit. Tum licebit cum primum uoluerimus, quinque uel sex no-
strorum hic alere, ex quibus optarim vnum esse qui non procul abest
in collegio Camberiacensi Sabaudiae, patria Friburgensem et sacerdotem
e nostris mihi commendatum, de quo isthic agi poterit cum Prouintiale
simul et Generale futuro ¹. Egemus autem inprimis bono et sagaci
coadiutore, qui domi et foris nobis seruiat: magnam interim capimus
molestiam ex ministro crasso et seculari, quem ferre cogimur ob ne-
cessitatem, nullumque scriptorem possumus reperire. Domum nobis
assignarunt amplam, quae sexd nostris sufficere possit2: partem supel-
lectilis e· monasterio accepimus, mensam praebet uicina domus Paro-
chiss. Jn maiore templo4 quod est proximum concionamur, et Dei
gratia satisfit auditoribus: breui succedet Catechista. Humanitatem
singularem Clerus et populus nobis exhibet: ac prorsus existimo, in
Catholica Heluetia nihil esse cultius, nihil fertilius, nihil coeli salu-
britate, vini prouentu et uictus facilitate praestantius hoc Friburgo,
Bernae quidem aemulatrice, ‘sede superff] omnes fere ditionis huius
ciuitates superiore, si innatam ciuium comitatem humanitatemque
spectemus Et quoniam in medio haereticorum saeuissimorum laudem
conseruatae pietatis conseruat hactenus, id quod miraculo adscribi
potest, magnoque consensu clerus et populus religionis iura defendit,
dignissima certe mihi uidetur haec Resp. cui Pont. Max. non sine
diuino nutu tantopere faueat, et cuius adiuuandae curam et operam se-
riam suscipiat Societas nostra. Non est cur metuat R. T. de prae-
scribendis conditionibus, de certo numero alendorum, de nostris priui-
legijs labefactandis. Tantum illis ab initio parcat, neque multa simul
postulet quaesof, partim ne prorsus Episcopo reclamare uideatur,
partim ne illorum confirmet opinionem, qui Lucernae et Friburgi de
Jesuitarum insatiabilitate, vt vocant, inuidiose loquuntur. Satis erit
illis, unam aut alteram classem hoc loco institui, quum collegij locus
utcunque paratus fuerit. Postea dimidium collegium ex monasterij

al Sequitur facile, oblim. b) Si‹·,· aut corriyendum esse conuertendi. aa! ante ι·. aedes v. ad
supplendum esse videtur. c) Sequuntur ιὐ. et si uelit, vn, amm. d) Sequitur e, oblim. e! Se-
quuntur :l vn. (rel 1 ι·. 12), quae ila oblitterata sunt, nt iam legs? non possint. Caeterum aut hocloco
super supplendum, ant pros-ime ea· omnes et ciuitates ‹·0›·›·1‘9e›1‹11‹me.sse ridetur omnibus et ciuitatibus.
f) Hoc r. supra versum scriplum est.

¹ Significari puto Stephanum Bertinum (Bertigny), de quo plura in volumine
proximo huius operis dicentur. Collegium camberiaco-nse (Chambery, urbs Sabaudiae)
ad Societatis provinciam aquitanicam pertinebat, cui praeerat Guilielmus Greighton
viceprovincialis. Praepositus autem generalis futurus erat Claudius Aquaviva.

² Domum canonici cantoris ad S. Nicolai; v. infra, monum. 1267.

⁸ sebastiani Veronii, parochi ad S. Nicolai.

⁴ Hoc et erat et est templum collegiale et parochiale S. Nicolai. De Canisii
contionibus v. infra, monum. 1268 1269.

