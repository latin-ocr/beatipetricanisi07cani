554 2063. Canisius Guilielmo V.

et sacra fere omnia vitiauit non sine magno quidem ecclesiae Catho-
licae detrimento, certoque periculo c(›nscienciarum³[?].

„Iam vero haeret apud me dubium, expediatne in vniuersum, vt
libri Catholici censeantur, qui Catholicis in locis siue Tipographijs
extant editiP¹ Video enim quaedam Coloniae, Lugduni, Moguntiae, id
est in Catholicis vrbibus excusa prostare, quae a Catholicis tamen
probari minime possint, sed damnari potius mereantur. Fit hoc fortasse
vitio Tipographorum, qui vel inscijs Magistratibus Catholicis ea licenter
excudunt, quae ad suum commodum facere putant. Quare non satis
tutum est catholicos libros ex eo aestimare, quod Catholicis in locis
excusi sint, quemadmodum neque statim haereticum iudicabimus,
quicquid ab haereticis et in eorum vrbibus editum cernimus, ne alio-
quin Patrum veneranda scripta etiam damnare cogamur 2. Verumenim-
uero ne longior esse pergam, tria quaedam hic maxime et summatim
obseruanda putarim. Primum est, vt librarium hoc negotium non tam
ad certas leges publice proponendas, quam ad fidos rei tam sanctae
procuratores et executores, et inprimis ad idoneos librorum Censores
quos diximus, referatur. Qui Censores Episcoporum et Magistratuum
authoritate muniti, de re tota bene ac Vtiliter transigenda consultent
ac statuant, illudque praecipue curent, vt non modo libri noui et praui
in posterum apud Bauaros locum nullum habeant, verum etiam vt
quaecunque scripta Catholicis’obesse possunt, et in priuatis aedibus
passim latitant, multosque animos haud dubie vitiant, quoad eius fieri
potest, velut certae pestes inb[?] Bavaria exterminentur. Qua in re,
ni plane fallar, praesens Censorum vigilantia, inspectio, et integritas,
si suum officium faciant, et a Magistratibus adiuuentur‚ non minus sane
quam legum et poenarum proposita seueritas Bauariae commodabit.

Alterum est, quod magni etiam momenti esse videtur, nimirum
vt Jllustrissima Celsitudo tua non sat habeat ditionem suam malis
libris velut noxijs humoribus liberare, sed velut optimum patrem-
familias decet, bonis etiam, vereque Catholicis libris, perinde ac salu-
taribus pharmacis, eandem Bauariam instruere ac promouere dignetur.
Parum enim profuerit adulterinam monetam e medio tollere, nisi alia
sincera et probata substituatur, vt ciues omnes hac adiuti in officio
esse possint, et status reip. suum progressum habeat. ,Ita certe com-
paratum esse natura videmus, vt plaerique nouis rebus et libris vel
maxime delectentur, et ob nouitatis gratiam multi codices emi ac legi
consueue1¹unt⁰{?!.

a) Sin,- «rm-riflenvlum ras-m* ridutaw: conscientiarum. b) 1'nrrigrmulem1m1 ox ἴ c) ‹‘uro-islenulmnue

consueuerint ζ’

¹ Hoc libros aestimandi et discernendi praeceptum Bavaris in mandatis in-
dicibusque a. 1565—1569 Alberti V. auctoritate vulgatis traditum erat: v. supra p 548.

² ln „Indice selectissimorum auctorum“ Monachii a. 1569 edito (v. supra
p. 549) affirmatum ,Constat jam, et constabit posteritati magis (sed non absque gravi
incommodo), quae damna dederit unica Basilea in depravandis mutilandisque priscis
ecclesiae doctoribus⁴² (stensele, Die Indices etc. 331).

