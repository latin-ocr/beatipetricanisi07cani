ltatisbona inter m, Iulium et Septembrem 1576. 30⁸1

uiuant et sibi subditos, ut libet, uiuere permittant, et tot oriantur
scandala, quot recensere uix est possibile. An non consultum foret
si Sanctissimus D. N. cum Principibus illis ageret, ut deinceps ab eius-
modi electionibus abstinerent: uel saltem praesentatio illis tantum
concederetur seruatis seruandis maxime a concilio Tridentino re-
quisitis1.

.6. Raro Episcopi suas uisitant Dioeceses, rarissime ex uisitatione
aliquid fructus decerpitur, Id uero uel inde prouenit, quod, quae corri-

= genda, quaeue statuenda sint, ignorent: uel quod industria cum

, magnanimitate coniuncta, ad exequenda, quae opportuna sunt, in eis
desideretur. Optimum igitur esset si Sum. Pontifex ea de re cum
aliquot saltem Episcopis ageret, et uiros doctos in hoc uisitandi
munere exercitatos, zelo Dei2 plenos, et uitae integritate conspicuos
deligeret, qui accepta ab ipso Pontifice potestate ad dispensandum
in multis, simul cum Episcopis, uel eorum Vicarijs Dioeceses et Mona-
steria etiam, si fieri posset, uisitarent, et abusus, qui irrepserunt,
tollerent, atque abolitas sanctas consuetudines et ritus tam circa
habitum et tonsuram clericorum ac templorum cultum, quam circa Missae
celebrationem, et Sacramentorum administrationem restituerent-sic
enim fiet, ut ab istis semel uisitandi Dioeceses percepta Methodo,
facile deinceps eaedem saepius uisitationes cum fructu instituantur.
Ad quem effectum summopere conduceret, si Summi Pontificis iussu,
formula aliqua siue modus uisitandi Dioeceses breuiter conscriberetur,
et ad singulos Germaniae Episcopos transmitteretur. Verum ad prae-
dictam Visitationem instituendam et formulam conscribendam, opus
erit prius a peritis et expertis plenam capere informationem de perni-
ciosis abusibus, qui in Religiones et in Clerum irrepserunt: quos omnes
enumerare non est facile.

.7. Maxima inde damna, et incommoda oriuntur, quod passim
nullo fere habito delectu ad sacros ordines et parochiale ministerium
indigni prorsus assumuntur et promouentur. Id uero et penuria facit
ministrorum et Praelatorum ingens ignorantia atque negligentia.
Priori autem radici occurrent facile seminaria erigenda: posterior uero
tolletur, si Sanctissimi D. N. iussu examen ordinandorum et eorum
qui Parochijs sunt praeficiendi edatur et singulis mittatur Episcopis.

,8. Quia e Synagoga Sathanae3 multos quotidie prodire
cernimus, qui suis scriptis uirulentis miseram plebeculam dementant,

 

¹ Monasteria. ait Concilium Tridentinum, „quae in posterum vacabunt, nonnisi
regularibus spectatae virtutis et sanctitatis conferantur. Quoad ea vero monasteria
quae capita sunt ac primates ordinum, sive abbatiae, sive prioratus filiae illorum
capitum nuncupantur, teneantur illi qui in praesenti ea in commendam obtinent,
nisi sit eis de regulari successore provisum, infra sex menses religionem illorum
ordinum propriam solemniter profiteri, aut iis cede1·e; alias commendae praedictae
ipso iure vacare censeantur*⁴ : Sess. 25 de regul. c. 21. De ratione autem praesentandi

eadem synodus multa constituit Sess. 25, c. 9 de ref.
⁹ 1 Mach 2, 54; cf. Ps 68, 10; lo 2, 17. ³ Apc 2, 9; 3, 9.

