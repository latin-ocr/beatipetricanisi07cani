172 1869. ΡΡ. Petr. Canisius et Alph. Pisanus Everardo Mercuriano.

Jnstructio de tragoedia quadam Oeniponti excitata.

Author huius tragoediae dicitur F. J oannes Nasus, ordinis S. Fran-
cisci de obseruantia. qui superioribus annis in Bauaria uixit, homo in
artibus et Philosophia parum uersatus, et Latinae linguae uix peritus,
ingenio ardens ac uehemens, ualde irritabilis, ad contentiones natura
propensus, satis etiam praesumptuosus atque ceruicosus, ut alijs non
facile cedat: et nec sibi quidem constat in his quae docet et affirmat.
Placent interim uulgo eius conciones et scripta, praesertim ob ad-
mixtam singularem dicacitatem, et quoniam salibus et iocis abundat:
in quibus aliquando non cauet obscoenitatem, sibique permittit pluri-
mum. Prudentes uero hoc mordax et scurrile dicendi scribendique genus
in eo reprehendunt, uelut haec petulantia non congruat religioso 1.

Plaerique mirantur homini frenum non inijci, qui tam libere et illoto
uelut ore profundat soepe illa, quae destruunt, non aedificant audientes,

praesertim Oeniponti, ubi ex potioribus multos sibi fauentes et patro—
cinantes habere dicitur. Monuit illum interim Nuncius Apostolicus 2,
monuerunt Domini Brixinenses, Consiliarij quoque Bauarici, et qui
Oeniponti dicuntur Domini de regimine, qui scriptum obtulerunt Prin-
cipi, ne sineretur hic frater tam licenter abuti munere concionandi,
sed ut ad modestiam loco et tempori necessariam reuocaretur3. Jlle
uero, a multis soepe monitus, adeo non se corrigit, ut etiam audacior
et amarulentior fieri uideatur, sicut ex posterioribus concionibus colligere
licet. Jactat interim hoc sibi priuilegium Romae datum esse, quod
dicatur et sit concionator Apostolicus, quibusdam etiam facultatibus
instructus et munitus 4.

De causa, principio et progressu
huius tragoediae.

Coepit hic frater primum Jngolstadij contra Societatem Jesu in—
surgere illamque tum libris editis, tum concionibus publice insectari.
Jdem postea fecit Monachij ex odio fortasse et inuidia, cum uideret
suum ordinem passim collabi, et hoc nouum Societatis institutum apud
Germanos in scholis et templis non infelices habere progressus, Vidit
et Oeniponti Societatis huius homines in pretio haberi, eorumque autho-
ritatem, tum apud Principem et eius consiliarios, tum apud alios non
parum ualere. Praeterea inuenit Oeniponti quosdam in eandem Socie-

 

¹ „Mordax“ illud scribendi contra protestantes genus singulariter displicebat
Uanisim ν. Can.. 11 72—77; V1337. Qui aliquando quidem „Centuriam tertiani
Nasi de corruptis Lutheri biblijs“ lutheranae cuidam mulieri dari debere censuit
(Can. Vl 351); sed postea Nasi libros (aliquos. puto) in collegiis aliquot Societatis
„includendos'‘, ne facile a quibusvis legi possent, curavit; v. infra, monum. 1219.
Ceterum perperam Nasus vocatur „ennemi secret de l'Eglise romaine“ apud Daca·
riynac l. c. 331—332; ubi etiam plura de eo parum recte dicuntur.

⁹ Hieronymus de Portia. ³ Vide Hirri Ι. c. l 255. 0

⁴ Utrumque vere et recte dicebat (Scleo‘pf l. c. 38; cf. supra p. 170).

