1905. canisius Andreae Fabricio. Oeniponte 5. Octobris 1574. 243

† Pax Christi nobis aeterna
Venerando Domine Doct0r1.

Venit Colonia nobilis hic adolescens Nicolaus2 Danus, idemque
patriae suae Canonicatu ab haereticis exutus, et per nostros Catholicus
factus, qui quum sacris initiari cupiat, neque contemnendos in philo-
sophia progressus fecerit, uehementer optat, ut inter Germanos Ponti-
ficia liberalitate sustentari, suaque studia persequi possit. Qua in re
si quid consilii et praesidij adferre potes peregrino, ne illi deneges
quaeso humanitatem tum procuratoris, tum intercessoris, praesertim
apud Illustriss. D. Cardinalem Warmiensem 3, cui meis quoque literis
illum commendaui.

Sed et alteram scribendi occasionem praebet mihi Geruinus Calenius4
de Catholica religione benemeritus, quod multis abhinc annis praeclara
uolumina nobis excudat, magnosque sumptus faciat in doctrina Catho-
lica et defendenda et illustranda. Is nouam nunc editionem sacrorum
Conciliorum parat, quam ornare et augere cuperet fide dignis monu-
mentis uenerandae antiquitatis Quare maiorem in modum referre
puto, ut Catholicae doctrinae et publicae utilitatis amantes huic prae-
claro faueant instituto, illudque modis omnibus prouehant. Quoniam
uero meam ille operam in re sancta implorat ac postulat, ad te con-
fugiendum esse putaui, qui apud summos et doctiss. uiros Romae nunc
authoritate uales‚ et Ecclesiae communem causam libenter promoues
atque sustentas pro tua pietate. Quocirca etiam atque etiam precor, dili-
genter ut colligas, quaecumque ad nouam et pleniorem hanc Conci-
liorum editionem conferre uidebuntur, praesertim si reperiri queat
synodus Nicena prima et secunda, Concilium Constantinopolitanum
primum, Lugdunense, et alia similia, quae hactenus desiderantur, aut
mutila certe circumferuntur. Quibus de rebus alij facile iudicabunt,
qui non pauci Romae uersantur doctissimi uiri, inter quos insignem
meretur locum Jllustriss. Cardinalis Sirletus, cuius sane iudicio pluri-
mum hic ego tribuendum duco. Nec dubito, quin et Illustriss. Car-
dinalis Warmiensis communis noster patronus libenter operam dabit,
ut honeste Calenij expectationi satisfiat, quoad eius fieri possit. Plura
’ subijcerem, si aut uoluntati, aut facultati tuae diffiderem humanissime
uir, qui ut optimo Calenio gratificeris, et rem acriter urgeas etiam
atque etiam rogo et obsecro.

Illustriss. Principi Ernesto et Domino Schenckio salutem ex me
dici plurimam uelim5. Audistis procul dubio de Saxoniae principe,

¹ De Fabricio v. Can. VI 99-100 105.
² Nicolaus Michaelius viborgiensis; v. supra p. 242.

³ Stanislaum Hosium.
⁴ Gervinus Calenius iuris consultus Coloniae typographicam officinam „quen-

telianam“ habebat et regebat; ex qua a. 1567 „concilia omnia‘ opera P. Laurentii
Surii Ο. Cart. 4 tomis in folio. ut dici solet, prodierant (Can. IV 1; V 444¹¹).
⁵ Doctor Ioannes Schencking (de quo Can. 111 676) hoc tempore unus ex prae-
16*

