Oeniponte 7. Maii 1574. 209

seruarest sed eum in canisiana hac epistula verborum scriptionem saepe ad scribendi
ration-*⁴³ suae aetatis accommodasse facile deprehendet, quisquis aliquot Canisii
· epistt. ’Ξ autographas viderit. Epistulae particulam ex archetypo posuit Hausen,
Ak'te'' 681¹; aliam eius particulam ex Freytagio posuit Ant. Jsulaml, Serapeum,
28 ..ι-3., Leipzig 1867, 9—10.

2

Εἰ epit-opattam yratnlatur, animum addit, colleqt'um commendat. Eius oratores
romanos iuvit.

Reverendissime Domine et -Jllustrissime Princeps.
Gratia Christi Jesu nobis aeterna.

Quo gratior et jucundior est eritque mihi semper memoria prae-
stantis ecclesiae Herbipolensis, quae me indignum aliquando libenter
excepit, et humanissime fovit¹, eo nunc uberiorem inde voluptatem
capio, quod certo sciam, non sine singulari divini numinis providentia
esse factum, ut Amplitudo tua ad novam hujus ecclesiae ac totius
Franconicae ditionis administrationem pervenerit. Benedictus pater
misericordiarum Deus2‚ qui talem ovili suo pastorem dedit, qualem
sapientes et pii non immerito desiderabant, quique in demortui anti-
stitis locum jure quodam surrogatus videri potest. Ego vero nontam
arrogans et impudens ero, ut prudentissimum et maximum praesulem,
charissimumque patriae suae principem multis aut doceam aut moneam.
Jllud ego animo Christum Opt. Max, precor, suam ut gratiam pietati
tuae multis modis collatam conservet ac augeat, praesertim ad nova
hujus functionis fundamenta solide jacienda. Non deerunt, sat scio,
multae et ingentes difficultates, quae sanctis Dignitatis tuae conatibus
undique objiciantur, et partim in Clero partim in populo facile sub-
orientur, qui leges dare quam accipere malint. Sed enim nullae tantae
sunt aut invictiaff] Sathanae, aut fallacis mundi artes, fraudes ac
vires, quas divinus ille timor et catholicae religionis amor, veraeque
pietatis zelus non profliget ac dissipet. In promptu sunt divinae pro-
missiones, quibus Christiani magistratus omnes in summis etiam an-
goribus atque periculis merito suos animos fulciunt et sustentant,
Plena est exemplis antiquitas, quam potenter Episcopis ac Principibus
adfuerit saepe Deus, cum Ecclesiasticum ordinem reformarent, suosque
subditos ad Christianum officium revocarent. Quare nihil dubitabo de
summa summi Dei bonitate, simulque pia constantia et constanti pie-
tate tua eum rerum successum mihi et Franconiae polliceri, quem hoc
sane tempus susceptique muneris amplitudo, et bonorum expectatio
maxima non immerito desiderare videntur. Caeterum de Collegio
nostro Herbipolensi‚ quod inde ab initio mihi curae fuit, cupio sane
vehementer et oro reverenter, illud ut Celsitudini tuae sit maneatque

a) O ιιιιι ino videtur esse corriyenanm: invidi.

¹ Canisius a. 1564, 1565, 1567, 1568 Herbipoli cum Friderico a Wirsberg epi-
scopo et aliis de rebus religionis egerat, in cathedrali ecclesia multas contiones
habuerat, apud Franciscanos doctrinam christianam pueris explicuerat etc. (Can.
IV 104-5; V 127 504 702; VI 185). ² 2 Cor 1, 3.

Braunsberger. Canisii Epistulae et Acta. Vll. 14

