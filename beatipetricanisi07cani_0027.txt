ll. Prooemium voluminis septimi. xxr

absolvendi homines ab haeresi et legendi libros prohibitos (675 676). Magnopere
Gregorius cupiebat Augustum Saxoniae principem electorem ecclesiae reconciliat-ez
cuius tamen rei spem exiguam esse a Bavariae et Tirolis principibus per Canisium
certior factus est (117 246); ac cum a Canisio Romam relatum esset, Centurias
Magdeburgenses „avide“ legi ideoque catholicos valde optare, ut opus illud refutaretur,
congregatio cardinalium „germanica“ decrevit, ut ea refutatio Romae institueretur
(683) ; id quod postea per Caesarem Baronium effectum esse constat. Libros protestan-
tium Canisius iussu pontificis Augustae emptos Romam misit (108 110). Canisio ipsi ad
librum de Beata Maria Virgine conscribendum cardinalis Sir-letus, homo doctissimus,
varia litterarum monumenta nondum typis exscripta, inprimis Sanctorum Patrum
sententias graecas, subministravit (488). Ad eundem librum et alia quaedam opera
excudenda pontifex, a Canisio rogatus Davidi Sal-torio ingolstadiensi privilegium
typographicum tribuit (354). Nuntios apostolicos Gregorius misit complures. De
Gasparo Groppero in Germaniam inferiorem misso et Bartholomaco de Portia in
Germania superiore morari iusso Canisius 10. Maii 1574 ei scripsit: „Res ipsa fateri
cogit, eorum adventum nostris hominibus multum profuisse3 qui eo et chariores et
utiliores in his regionibus esse pergent, quo diutius in hoc praeclaro munere con-
firmabuntur-‘⁴ (213). Institutionem collegiorum Societatis lesu pontifex et per nuntios
apostolicos et aliis rationibus adiuvabat; ita ad collegium Fuldae condendum abbati
fuldensi monasterium Franciscanorum a viginti annis desertum dedit (90 ⁸); ita
rogatu cardinalis Truchsessii et Fuggerorum collegio Augustae Vindelicorum consti-
tuendo monasterium S. Crucis, quod canonicorum ordinis augustiniani paucorum et
male viventium erat, designavit, etcum huic consilio impedimenta allata essent,
Portia pontificis nuntius Augustam venit et rei exsecutionem urgebat; magnopere
enim referre, ut Societas Augustae collegium haberet (100 125 279); et cum Mar-
quardus episcopus augustanus se, quod episcopatus aere alieno paene opprimeretur,
collegio dilingano 600 florenos annuos, quos aerarium episcopale dare solebat,
dare posse negasset, cardinalis Moronus per nuntium apostolicum ei persuasit, ut
saltem 300 daret; reliquos 300 Moronus ipse dedit (354); Bonhomium nuntium
apostolicum collegii Societatis Friburgi Helvetiorum „fundandi praecipuam causam*
fuisse et eidem „singularem curam‘ impendisse Canisius testatus est; idem Bon-
homius una cum senatu friburgensi effecit, ut Gregorius Xlll. monasterium marsense,
in quo pauci canoniCi praemonstratenses „licentiose“ vivebant, collegio friburgensi
attribueret (598 866).

Pontificis exemplum imitati sunt complures episcopi Germaniae. Iulius Echter
episcopus herbipolensis loeis imperio suo civili subiectis religionem catholicam,
ministris acatholicis expulsis, restituit, universitatem condidit, seminarium amplificavit,
clericis recitationem divini officii inculcavit (335). Martinus a Schaumberg epi-
scopus eystettensis a Canisio vir „rarae pietatis* vocatur (401). Litteras pastorales,
quibus S. Carolus Borromaeus archiepiscopus mediolanensis ante iubilaeum anni 1575,
quam praeclara esset urbs romana et quantopere eadem locis reliquiisque sacris
abundaret, fidelibus declarabat, Canisius, cui Roma missae erant, Ioanni Egolpho epi-
scopo augustano ostendendas curavit; qui eas ex italico sermone in latinum et ger-
manicum translatas Dilingae iussit typis exscribi (247). Ioannes Thomas a Spaur
coadiutor brixinensis sua sponte clero „ordinem audiendi confessiones“ misit; et cum
Canisius eum per litteras monuisset, in sacra eucharistia danda et sumenda perperam
fieri aliqua, respondit, se remedii malis illis afferendi modum a Canisio propositum
parochis omnibus praescripturum esse (21). Archiepiscopus salisburgensis seminarium,
quod erat instituturus, Societati obtulit regendum (394). Cardinalis Marcus Sitticus
ab Hohenembs episcopus constantiensis catechismi canisiani iussu suo iterum excusi
multa exempla per episcopatum disseminavit et parochis imperavit, curarent, invocata,
si opus esset, etiam magistratuum civilium ope, ut Canisii catechismus isque solus in
omnibus scholis explicaretur (765). Similiter Marquardus a Berg episcopus augu-
stanus decrevit, ut Canisii catechismus iussu suo latine et germanice excusus non
solum in scholis a magistris, sed etiam in ecclesiis a parochis explicaretur (821).

