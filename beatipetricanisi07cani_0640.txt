546 2061. Canisius Everardo Mercuriano.

quum hanc nostram erga se ingratitudinem experta saepe fuerit, non
se parum affligi, et de solo mutando interdum cogitasse, sed tamen
se cauisse semper, ne suas querelas Archiduci fratri¹ aut exteris alijs
exponeret. Ego vero ut potui, blanda oratione commotum animum
Reginae placaui, nostrosque purgaui‚ et simul oraui, vt priores offen-
siones omnes et solicitudines istas, ac suspiciones uarias omnino missas
faceret, eta prorsus ex animo suo eiectas sepeliret, simulque mater
et Patrona nostrorum esse pergeret, nos quidem officio nostro et ipsius
fundatricis expectationi minime defuturos Christo propicio. Tandem
nostris illa votis assensit, seque libenter condonatur-am dixit, quicquid
a nobis molestiarum percepisset, quodque nos ueteri beneuolentia
prosequi uellet promisit.

Ego 510 sentio, Reginam hanc si propter causam ullam, tum ob
Confessarium suum hac affici aegritudine. Acerba est manetque illi
memoria, quod P. Lanoius hac transiens, P. T. nomine monuerit, vt
illum ipsum Confessariumb mutari pateretur, quodque repulsam tulerit
pro eodem intercedens, vt ipsa etiam defuncta e suis aedibus illi cibus
aulicus praeberi posset. Auxit perturbationem fortasse Princeps Guil-
helmus2, quum ante paucos menses illam Halae inuiseret, ac de suo
etiam Confessario3 apud illam ageret, sicut mihi coram fassa est.
Vtrique Principi tanto minus satisfacimus, quo magis necessariam instituti
nostri disciplinam defendere, et nouam hanc aulicorum Confessariorum
licentiam coercere studemus, Atque huiusmodi tetros fructus, ut vereor
plane, ab istisc Confessarijs, uelut non optimis arboribus, magis magis-
que indies colligemus 4. Pareat illis et Principibus misericors Deus.

Fortasse non abs re fuerit, blandas ad Reginam literas dari,
simulque de confectis fundationis literis agi gratias, quum in urbem
erunt allatae, ac simul tria pro fundatrice sacra illa celebranda pro-
mitti5. Benedictus Deus, quod huius collegij Halensis fundatio finem
acceperit, minus ut in eo laborandum sit nouo Prouintiali. Certe
P. Hoffaeo multis magnisque molestijs ea res constitit, praesertim ob
frequentem illam consiliorum mutationem, quam in hac fundatrice plus
satis expertus est. Eandem et nos omnes P. Τ. sacrificijs et precibus
in Christo plurimum commendamus. (leniponti 26 Julij 1580.

,Jndignus filius in Christo
Petrus Canisius.

a) Hoc v. snpra! versum scriptum est. b) Πομ ι’. ιι (γ’. in mmyim’ additam nst. cl Sin· ’,ζ
rori-arie ω· huiusmodi

contra vitia quaedam absque fructu insurgant nostrorum et externorum ut fortasse
in hoc casu paulino videtur accidisse et simul in ipso reginali etc. lta Lanatus.
Hoffaeum et Canisium nomine „columnarium (cf. Gal 2, 9) significans eorumque
,vehementiam“ nonnihil improbans (ex autogr.: Germ. 138 f, 376⁸).

¹ Ferdinando ll. principi Tirolis ete..

² Guilielmus V. Bavariae dux, cuius mater Anna una erat ex Magdalenae sororibus.

³ P. Dominico Mengino. ⁴ Cf. Mt 7. 15-20; 12, 333 Lc 6 43 44.

⁵ De his sacris ab munibus Societatis sacerdotibus faciendis v. Gari. Ill 353.

