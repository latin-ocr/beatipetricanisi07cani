Roma circa 4. Maii 1573. 121

2. Vt inter eundum litaniam ¹ decantarent, atque quum ad templum
uenissent ea peragerent, quae hortatu bonae mulieris facienda illic esse
discerent ueteri more, sicut solent peregrinantes,

3. Vt singulis donaretur rosarium ex nouis allatis, et in urbe a
Pont. Max.2 benedictis, singulis inquam scholasticis eo peregrinantibus.

4. Vt Maguntiae coram altari collegij litania Lauretana decan-
taretur, omnesque ipsum sacratissimae uirgini siue uiuum, siue mor-
tuum commendarent recitato uno rosario.

5. Praeterea missi sunt Lauretum fratres duo ex urbe 3, qui sacra
tria recitari curarent in cubiculo deiparae, et praeterea dicerent aliquot
rosaria, ut supplerent quod ipse si sanus redijsset, facere constituerat
quidem ac promiserat, sed iam minime posset. His dari sumptus ad
iter necessarios uoluit.

Praeterea uoluit suo nomine reuerenter dici Reuerendissimo D.
Archiepiscopo Maguntino, quod uiuens et moriens gratias illi ut optimo
summoque patrono ageret ob collata beneficia plurima, quae tot annis
in se sociosque suos Maguntini collegij liberalissime contulisset.

Deinde rogari eundem uoluit, ut commendatum sibi porro habere
pergeret Maguntinum hoc collegium, totamque Societatem, in qua
propter Christum fratres eadem charitate, qua ipsum Lambertum
complecti et prosequi dignaretur: se uelut obedientiae filium⁴
libenter ex hac migrare uita, licet libenter etiam Erfordiae‚ si super—
uixisset, suam operam Domino Reuerendissimo et Ecclesiae Maguntinae
dare uoluissetf‘. Atque haec P. Rhetio ut uiua uoce coram exponeret
Maguntiae praesente nie et P. Adriano6 commendauit.

Item rosaria quaedam Rectori Fuldensi⁷ mittenda esse dixit, et
per illius collegium specialiter S. Bonifacio uoluit commendari 8.
Pet. Canisius.

tinum eius nomine ornatum —- mons S. Ruperti, Rupertsberg (prope Bingam) —
condidisset, inde a. 1165 aliquas ex sacris virginibus suis conduxit Eibingam (Ei-
bingen, vicus provinciae basso-nassoviensis reipublicae borussicae); quare satis certum
est, ibi quoque singulariter honoratum et invocatum esse S. Rupertum; cuius vitam
quoque S. Hildegardis conscripsit. Mihi tamen probabile est, Aueri animo obversa-
tum esse non „locum sanctum Eybingen“ — eo tempore is nondum ita celebris
erat —‚ sed locum sive montem sanctum S. Ruperti prope Bingam situm, vitio vero
sive memoriae sive calami a Rethio ac fortasse etiam a Canisio Eybingam positam
esse. Monte S. Ruperti a. 1632 a Suecis devastato, SS. Hildegardis et Ruperti
sacrae reliquiae Eibingam translatae sunt (Acta Sanctorum Maii, Tomus ΙΙΙ, Ant-
verpiae 1680, 503—509; Petr. Bruder, St. Rupertus-Biichlein, Diilmen [1882], 66 68).
¹ Litanias Omnium Sanctorum; cf. supra p. 53 ².

² Gregorio XIlI. ³ Roma. ⁴ 1 Petr 1, 14.
⁵ Iam inde ab a. 1563 Daniel archiepiscopus frustra conabatur, Erfordiae (Er-

furt, provinciae saxonicae reipublicae borussicae)‚ quae urbs et in sacris et in civilibus
rebus ipsius imperio subiecta erat, Societatis collegium instituere, cuius opera et urbis
cives et eorum vicinos ad ecclesiam reductum iri sperabat (Dukr, Jes.1422—423).

⁶ Loeffi0; vide, quae sub has litteras dicentur.

⁷ P. Oswaldo Redling (Hansen, Akten 642—643; Duhr l. c. I 132 ⁷).

⁸ S. Bonifatii, Germanorum apostoli et archidioecesis moguntinae (cum S. Mar-
ino) praecipui patroni, sacrum corpus Fuldae asservatur.

