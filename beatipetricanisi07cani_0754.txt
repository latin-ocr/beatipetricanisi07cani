660 Mon. 1127. 1573, sub m. Februarium.

et apud Orthodoxos inusitatum, aut illaudatum videri potest exorcistae institutum?
Igitur aggressurus hoc munus, MARJAE patrocinium imploraui, vt Deum in graui
functione propitium magis haberem. Pudenda scilicet inuocati0‚ quam Veteres ad
foelices rerum successus et exitus diuinitus impetrandos non modo priuatim, sed et
publice adhibuerunt, sibique prodesse senserunt. Cum iarn adiuratus daemon in
foemina loqueretur, vt praesentes omnes audirent, simul et horrerent, Diuinae
bonitati visum est, per hoc qualecunque ministerium, Ecclesiae fide cooperante,
hostem formidabilem non coercere modo, sed etiam profligare, vt mulier tam diro
hospite liberaretur. Hoc est, scilicet, in principe daemoniorum eiicere
daemonia ¹, et signo mendaci Papisticam confirmare superstitionem. Quid hic facias,
quaeso, maledicis obtrectatoribus, qui Paulum ipsum Apostolum, si coram adesset,
vel patrem vel filium Beelzebub² fortassis appellarent. Affingant etiam candidi
homines, me aucupandae laudis, vel parandi quaestus gratia hunc suscepisse laborem,
cuius quantumuis haud exigui me prorsus poenitere iam ac pigere non potest. Illud
ingenue bonaque conscientia testabor, quia veritatis confessionem extorquent ad-
uersarij, me nihil priuati commodi, nec gloriolam vllam in hoc toto negotio, vt par
erat, spectauisse, sed Christianae charitatis rationem vel maximam habuisse, omnem-
que successum instituti exorcismi, per quem foemina ter misera, licet genere nobilis,
restituta est, Deo Opt. Max. inprimis, ac deinde sanctissimae Virgini matri, cuius
efficax illic fuit inuocatio, acceptum retulisse, et idcirco ad gratiarum actionem
Diuino nomini reddendam praesentes illosa omnes conceptis verbis excitauisse. Quid
enim inde mihi arrogamm, vel ab aliis ascribi paterer, quod Christus per viles quoque
ministros ad aedificationem Ecclesiae⁸ suae operatur, etin cuius nomine
illi etiam qui sancti non sunt, se in terris prophetasse, et daemones eiecisse, ali-
quando in supremo illo iudicij die fatebuntur4‘? Quod ministerium in daemonibus
eiiciendis tanto minus, vt credo, placet aduersariis, quanto rectius norunt, illud-
ipsum in veteri Ecclesia receptum atque probatum, et ad nos Catholicos veluti per
manus transmissum, per Christi gratiam suum retinere vigorem, et cum euidenti
fructu eorum, qui a daemonibus obsessi sunt, per ministros Catholicos crebro ex-
erceri, et feliciter expediri. Vident autem ac dolent inuidi, sicut alia plaeraque
Diuina charismata, sic etiam exorcistarum officium ac potestatem in nouis ipsorum
Ecclesiis omnino iacere, ac prorsus nullum habere locum, adeo vt si quando magistri
eorum aut socij eiiciendis daemonibus operam nauent, vt quosdamb nauasse constat⁵,
nec principium illi, nec finem inuenire possint, sed oleum et operam perdant, seque
suis etiam ridendos exponant. Quomodo enim daemonibus imperarent, etiamsi vel
Catharos et Nouatianos externa pietatis specie excellerent, nisi Deus ipse (quod
absit) falsitatis testem sese praestaret, veraeque Ecclesiae capitales hostes, ac
eorum praua dogmata miraculis obsignaret‘? Ego demum ingentes Deo summo
gratias ago, qui mihi tot annos in hac Iesu societate versanti tales socios dedit,
qui vt praestantibus Dei donis me longe superant, ita etiam si non verbis, at re .
ipsa quidem (absit arrogantia) id quod apud Tertullianum⁶ legimus, dicere posse
videantur: ‚Daemones non tantum respuimus, verum et reuincimus, et quotidie
traducimus, et de hominibus expellimus, sicuti plurimis notum est: Id verum esse,

 

a) Ilm· ι. deest in ecl. a. 153³. b) Viae infra, mlum. 5.
¹ Mt 9, 34; 12, 24; Mc 3, 22; Lc 11, 15. ‘² Cf. Mt 10, 25; Mc 3, 22.
³ l Cor 14, 12. ‘¹ Cf. Mt 7, 22 23.

⁶ Editio anni 1583 habet: „sicut Lutherum et alios nauasse constat“. Quare
dubitari vix potest, quin significentur ea, quae de Luthero a. 1545 vitembergae
mulierem, ut ipse existimabat, obsessam a daemone liberare conato Fridericus
Staphylus universitatis ingolstadiensis superintendens, qui rem coram viderat. in
libro ,Nachdruck“ etc. Ingolstadii a. 1562 edito narravit; v. Gra’sar, Luther liv—¹
629-631. De exorcismis ab aliis ministris protestantibus frustra factis v. Can. IV

806—807. ὃ Liber ad Scapulam c. 2 (Mae'yne, P. lat.I 779).

