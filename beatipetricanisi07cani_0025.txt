11. Prooemium voluminis septimi. xlx

provinciales Austriae; Paulus Hoffaeus provincialis Germaniae su-
perioris; Georgius ab llsung praefectus caesareus Suebiae: Constantinus
Lyskirchen reipublicae coloniensis consul; Laurentius Surius Ord. Cart,
Nicolaus de Bobadilla S. J., Franciscus Turrianus S. J., Petrus de
Ribadeneira S. J., Ioannes Rethius S. J., Christophorus Plautinus archi-
typographus antverpiensiS.

IV. Volumen hoc a mense Ianuario anni 1572 ad Ianuarium
a. 1581 procedit et multa litterarum monumenta continet, quibus cum
universa Germaniae et Helvetiae historia ecclesiastica illustratur, tum
rebus Societatis Iesu, inprimis vitae Canisii‚ novum lumen affertur.
En praecipua capita:

1. Deceunium hoc (1572—1581) erat tempus progredientis instaurationis catho-
licae. Concilium tridentinum, „eximium Dei bemficium‘, ut Canisius ait (82),
„Ecclesiae collatum“‚ multos iam fructus protulerat; sed multa supererant prae-
standa. Propterea Canisius a. 1576 suasit, ne quis a pontifice confirmaretur epi-
scopus, nisi haec spopondisset: Visurum se, ut theologus aliquis et canonista semper
sibi adessent; nec sacerdotes, qui uxores haberent, nec confessarios, qui peccata
singillatim sibi aperiri non iuberent, a⁴se admissum iri; abolituros se communionem
sub utraque specie, et instauraturos, sicubi in desuetudinem venisset, usum sacra—
mentorum confirmationis et extremae unctionis. Ita Canisius (364). Rem autem
maxime necessariam esse reformationem cleri, inprimis capitulorum cathedralium,
anno 1573 tum Ferdinandus ΙΙ. archidux tum Albertus V. dux Canisio a Gregorio Xlll.
ad se misso testati sunt (114 115). Canonici cathedrales milites potius erant quam
clerici; nec mirum; nam ex nobilitate sumebantur germanica, quae moribus erat
corruptis (363). Neglectum quoque iacebat munus oratorum sacrorum; libri enim
contionum, qui tunc maxime usitati erant, velut postillae Clingii, Feri, Schopperi,
Vicelii, fere ante concilium tridentinum conscripti erant et ita compositi, ut doctrina
„sincera et tuta“ haud raro in iis desideraretur (549 606); plerique contionatores,
ait Canisius, ea proferre solent, quae hominibus placeant, multum de Dei miseri-
cordia et Christi meritis loquentes, pauca vel nihil de doctrinae capitibus in contro-
versiam vocatis, ut de paenitentia, primatu pontificis, potestate episcoporum dicentes,
sive ignorantia, sive metu ducuntur (606). Hoc etiam incommodum erat, quod non
solum parochi, sed etiam episcopi et nuntii apostolici amplis ad absolvendum et
dispensandum facultatibus destituti erant (214 362 648). Deerant sacerdotes; Ca-
nisio coadiutor brixinensis scripsit: Penuria laboramus sacerdotum, „qui aliquid
sciant; hinc omne malum oriri‘ videmus (98). Neque praesto erant seminaria eo
numero, qui ad novos sacerdotes suppeditandos sufficiebat. Monasteria visitatione
et reformatione indigebant (360 361). „Status monasticus extremum nobis interitum
minatur“, inquit Canisius a. 1576 cardinali Morono scribens; quare in iisdem lit-
teris instabat, ut episcopi seminar-iorum suorum alumnis non solum ingressum in
ordines religiosos permitterent, sed etiam ad ingrediendum ,calcar adderent“ (360
365). ln ipsis ecclesiae capitibus aliqua apparebant, quibus hominum animi merito
offendebantur. Salentinus ab isenburg archiepiscopus coloniensis. ut officio abire
et uxorem ducere posset, diu petiit et tandem impetravit (116). Iulius Echter
episcopus herbipolensis ad Balthasarem a Dernbach abbatem principemque ful-
densem, virum optimum, loco movendum cum nobilitate protestanti et pravis ali-
quot monachis conspiravit et eo per vim dolumque pulso terrae illius administra-
tionem suscepit (336). Ernestus Bavariae princeps atque episcopatuum frisingensis
et hildesiensis administrator Romae noctu ad meretricem accessit et, reditu in
aedes suas intercluso, ex urbe aufugit: id quod P. Francisci Toleti S. J., quem
pontifex Ernesto iuveni praeceptorem dederat, indulgentia et „imprudentia“ factum
esse multi putabant ; Toletus ambitiosus esse et cardinalitiam dignitatem quaerere

b.

