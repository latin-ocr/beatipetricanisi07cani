M. Novembri a. 1580. 839

necessaria esse demonstrauimus, primum ut sint redditus sufficientes,
deinde domus nostris usibus idonea, tertio supellectilis una cum biblio-
theca, et sacrario instructo: quae etiam melius iudico si generaliter
tractentur, ac postea in exequendo descendatur ad particularia quam
initio singillatim omnia proponantur · terrentur enim eiusmodi homines
tam longis catalogis rerum comparandarum. Denique illud Reueren-
tiae V. maxime commendo, quod nos ipse summus Pont. admonuit,
ut Reuerentiae V. significaremus, ut in scribendo uel ipsi Nuncio uel
Friburgensibus, uel in* tractando cum ipsis, nihil dicat aut faciat quod
negocium lioc remorari possit. Nam et constat daemonem suis artibus
insistere ad rem disturbandam, et summo Pont. si qua unquam res
alia eiusmodi, hoc certe maxime cordi est, et magnam quandam spem
concepisse uisus est ut in illo loco et finitimis multa et magna ad
Dei gloriam per nos gerenda sint. Cuius haec tam certa fiducia,
firmaque sententia nos quoque ut plane coegit nolentes onus suscipere,
sic etiam bona spe implere debet, et Reuerentiam etiam V. animare
ut negocium alacriter suscipiat, et tractet. Dominus enim qui messem
dedit, etiam operarios subministrabit ¹, et spero Generalem quemcunque
nobis Christus Jesus dederit, si cum eo Reuerentia V. egerit, non ei
defuturum. . . . His scriptis accepimus alias Reuerentiae V. literas
datas 14 Aug. et cum ijs literas Reuerendissimi Vercellensis ad Senatum
Friburgensem in quibus non satis mirari potuimus promissionem illam
de nostro tarn liberaliter factam - quare loquemur quamprimum cum
‹Jllustrissimo Comensi (nunc enim ad dies paucos abest Roma) et re-
medium aliquod inueniemus‚ quod attinet ad hanc promissionem · nam
de Collegio ut antea scripsi, iam res acta est“ (ex comm: Rh. Ins. l,
II f. 47). Ad haec Hoffaeus Monachio 23. Septembris 1580 *rescripsitz
Conatus sum „deterrere“ et nuntium apostolicum et senatum fribur-
gensem „ab hoc studio petendi collegij‚ cum prorsus non habeam modo
homines maturos et aptos quos isthuc mittam. Nunc vero cum ex
parte mea repugnatum sit satis, et quidem frustra, hoc me vehementer
consolatur, quod plane intelligam Dei voluntatem esse Friburgi vt
Collegium sit: desino igitur repugnare ne Deo et S. Sedi Apostolicae
atque etiam obedientiae repugnare videar, incipiamque bene potius
sperare de prospero successu dicti collegij, praesertim cum Ρ. V. mihi
polliceatur aliquod honestum personarum subsidium.. .. Hoc etiam
isthic sciri velim me vehementer addubitare an ex Abbatia illa tantus
possit prouentus annuus colligi, sicut isthuc scripsit Reuerendissimus
Vercellen. nimirum 1200 ducatorum. Facile enim est rem amplificare
dum feruet animus studio Collegij: Deinde vereor magnas annexas
esse difficultates in colligendis hinc inde quotannis dictis prouentibus
ex terrae frugibus vel vuis etc. quam ad rem requiritur non vnus
solus bomo, et talem ego vix reperiam qui huiusmodj oeconomicis

¹ Cf. Mt 9, 37—38; 20, 1—9; Lc 10, 1-2.

