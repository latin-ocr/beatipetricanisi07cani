2031. Canisius card. Guilielmo Sirleto. Monachio 12. Ianuarii 1579. 487

2031. CANISIUS cardinali GUlLlELMo SIRLE'H). Sanctae Romanae

Ecclesiae BibliotliecariO. Monachio 12. Ianuarii 1579.

Ex apographo, anno 1896 a D. Vincentio Nardoni exscripto ex autographo.
quod exstat Rornae in bibliotheca vaticana. Cod. vatic. 6193. f. 314.

Opus Marianum ei mittit. In altera ecle'te'one paranda «A eo iurztrc' eupit.

Pax Iesv CHRiSTI nobis aeterna,

Illustriss. et Reuerendiss. Domine patrone.

Ante menses aliquot misi Romam exempla operis Mariani, et ex
illis unum offerri ac donari uolui illustriss. amplitudini tuae, sicut
diserte monueram ¹. Nunc uero ad me scribitur, distracta exempla
esse omnia, sed nullum ex his ad manus optimi patroni Sirleti per-
uenisse, qui tamen habendi et legendi desiderio teneatur. Atque hoc
praeter omnem expectationem meam accidit, molesteque fero, hac in-
iuria illum affici, cui prae coeteris hoc quicquid est operis ac muneris,
offerri debebat. Scio enim, et liber ipse loquum—2, quantum dignitati
tuae debeam, a qua multum subsidij mutuatus sum in hac lucubratione.
Mitto nunc igitur uolumen desideratum, simulque culpam alieni erroris
deprecor, per quem tarde redditur, quod multo tempestiuius exolui
oportebat.

Nihil interim ambigo, plura et praeclara extare ueterum testi—
monia, praesertim apud Graecos authores, quae Deiparae Virginis
laudem uehementer illustrent. Quoniam uero meum opus recudendum
est, etiam atque etiam oro, ut id genus loca, si quae postea isthic
obseruata sint, summatim excerpta benigne mihi communicentur.
Faciam sane, ut plenior sit editio altera, quoad eius fieri poterit.
Tum praeclari muneris loco ducam, si praestantia tua me admonere
dignabitur de locis quibusdam in hoc opere corrigendis, quum sciam
illic non pauca posse desiderari, egoque sapientibus et doctis cen-
soribus percupiam facere satis, Faxit Christus Opt. Max. ut labor
noster Deiparae Virginis laudem aliqua ex parte uindicet, simulque
prosit Ecclesiae Dei contra impios obtrectatores. Bene in Christo
uale Illustriss. Domine. Monachij 12 Ianuarij anno post Virgineum
partum M.D.Lxx1x.

Illustriss. Celsit. tuae

Seruus in Christo Petrus Canisius manu propria.

Illustriss. et Reuerendissimo in Christo patri ac Domino, D. Guil-
helmo Sirleto S. R. E. Cardinali et patrono ampliss. ‚ Romae.

Canis-lus, cum de Opere suo Mariano Sirlcto scribit: „Liber ipse loquitur.
quantum dignitati tuae debeam“‚ omnino vere scribit; in primo enim Operis libro,
postquam graecum quoddam de Beata Maria Virgine testimonium protulit, haec ei

 

 

 

¹ Vide supra p. 431.
² Vide, quae sub ipsas has litteras dicentur.

