ll. Prooemium voluminis septimi. xxxin

tionem abiecit et se Hofl'aei arbitrio plene permisit (430); qui eum in collegiorum

visitatione „socium“ sibi esse voluit et bis viceprovincialem constituit (408 418 442
463 824).

Dixeris, sodales omnes huiusmodi virum summo honore et amore prosecutos
esse. Verum „sine fumo flamma non ascendit& inquit Thomas· (1 Kempz's (De imi-
tatione Christi l. 3, c, 49. n. 2). Canisii patientiam imprimis exercebat ille ipse, qui
in provincialis officio ei sucesserat, Paulus Hoffaeus. Vir hic erat valde bonus:
Canisius testatus est, eum Sociis multa virtutum exempla praebere, prudenter agere
auctoritate valere (9 55 155 230), visitationi „ingentem curam atque vigilantiam*
impendere (418). Gratias agamus Deo, ait aliquando, exhortationem ad Socios
liabens, quod talem nobis provincialem dat et conservat, cui omnes fidere et a quo
„omnia bona exspectare* possimus (775). Sed tantis virtutibus vitia aliqua adhaere-
bant: velut quod Hoffaeus consultores a praeposito generali sibi adiunctos raro
consulebat (9 55 155 274); quod nimius erat in praescribendo (154); maxime ’
autem, quod rigidior et paene iniquus erat et in seipsum, nimium ieiunando. et
laborando (9 155 274), et in alios, „formidabilem magis quam amabilem“ interdum
se praebendo (55 155 274 314) et nimis atris coloribus eos depingendo. Ita in
litteris ad Mercurianum generalem datis aliquando de Canisio, auctore „Summae
doctrinae christianae·‘‚ scripsit: „Non est theologus“ (785), et Menginum Guilielmi
principis confessarium (quem supra. dixi) ideo in melius non profecisse contenditv quod
Canisius imprudenter se gessisset; at paullo post oportuit eum fateri, ne sua quidem
industria Mengini mores emendatos esse (500 825 827); item a MercurianO, Canisium
significans, petiit, ne in Mengini causa ,tot provincialibus“ uteretur: verum Canisium
eam causam tractare ipse iusserat (500). Ipsius etiam Mercuriani generalis Hoffaeus
censuram agebat tam liberam et acerbam, ut compluriens ab eo valde vituperaretur (500
577); sicut postea, cum Claudio Aquavivae praeposito generali datus esset „assistens“,
tam inverecunde et obstinate in eum se gessit, ut tandem officio se abdicare quasi
cogeretur. canisius igitur, cum non solum rectoris oenipontani, sed etiam prae-
positi provincialis „consultor“ esset, pro muneris officio statis temporibus. quae in
provinciali et in provincia notanda sibi viderentur, sive bona, sive mala, ad prae-
positum generalem libere perscribebat. Interdum haec verbis quoque cum aliis
communicasse videtur; qui ad alios ea transmittebant; accedebat, quod nonnunquam
scripta sua ex oblivione in conclavi relinquebat; quae deinde inventa in manus
praepositorum veniebant et iis, cum aliqua facta sua improbari videbant, bilem mo-
vebant (429); praeterea Canisius ad libros componendos sodalium iam aliunde valde
occupatorum saepe opem requirebat (785 787). Hoffaeus itaque de Canisii „morda-
citate“ cum generali conquestus est (quamquam in eius scriptis, quae quidem super-
sunt, vix quicquam mordacitatis apparet) et ab eo petiit, ut Canisio prohiberet, ne
de provinciae rebus quicquam ad generalem referret, nisi esset interrogatus ‹301)2
atque etiam eundem rogavit, ut, si Canisio in librorum latinorum scriptione per-
severandum esset, in aliam eum provinciam mitteret (785). Hoffaeum imitati sunt
ex Sociis aliquot, velut P. Michael Marius, qui de Canisio tam acerbe generali
scripsit. ut ab hoc verbis severis castigaretur (826). Fateor mihi haec consideranti
in memoriam redisse ea, quae in novissima Sancti Odonis Cluniacensis O. S. ss. viia
legeram: „L’austerite d’un religieux, son ardeur pour le travail, ses superiorites
intellectuelles excitent contre lui les antipatliies de tous ceux qui ne veulent pas

{u ne peuvent pas le suivre dans cette voie'‘ (Saint Odon, par Dom du Rom-9 O. S. B.‚
aris 1905, 42).

Longe aliter de Canisio sentiebat Everardus Mercurianus praepositus generalis:
qui ei 10. Martii 1576 scripsit: „Legi, quae ad me scripsisti de istius provinciae
rebus. Quae omnia sunt eiusmodi, ut sperem non inutiliter aut a te scripta aut a
me cognita esse. Tuum erit nos identidem adiuvare consueta scribendi diligentia⁴⁴
(320); et 20. Februarii 1578: „Omnibus in rebus semper erit nobis gratissimum
si R. V., quicquid ad Domini gloriam expedire iudicaverit, id ad nos libere deferat“

Braun sb erge r, Canisii Epistulae et Acta. VlI. c

