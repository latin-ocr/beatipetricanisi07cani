xxw ' ΙΙ. Prooemium voluminis septimi.

polarum curam habeant. Haud pauci libri a bonis haud quidem male scripti, sed
erroribus quibusdam contaminati sunt; lii emendati denuo excudantur. Boni libri,
velut versiones sacrae Scripturae, iique compacti iis dentur, qui malos libros at-
tulerint. Scriptores catholici ad libros libellosque componendos excitentur3 homines
enim nova amant. His consiliis Guilielmus dux magno cum Bavariae emolumento
usus est ‹548—557 561).

3. Multa in hoc volumine de Societate Iesu narrari iam satis, nisi fallor,
apparet. Addam tamen alia, ac primum de illius impedimentis et difficultatibus tum
externis, tum internis. Adversarii Iesuitis dire obloqui pergebant. lta in „Fidei
Iesu et Iesuitarum“ ab Ioanne Fischarto vel ab Ioanne Piscatorio compositae prae-
fatione Socii ab Ioanne Marbachio, qui Argentorati theologiam tradebat et consilio
ecclesiastico praeerat, impostores, praestigiatores, pseudoprophetae vocabantur (694);
alteri autem huius libri editioni haec addita est calumnia: ln „Opere catechistico“
affirmatur, sacram Scripturam esse „quasi nasum caereum, qui in quamvis inter-
pretationem flecti possit“ (696). Martinus Chemnitius in „Examine concilii triden-
tini“‚ quod supra dixi, ex Canisii exorcismo illo ottingano conficiebat, catholicos
„idolomaniam‘ invocationis Sanctorum mordicus tenere (240). Sine nomine auctoris
prodiit libellus „Von der Maulesel Auffrhur zu Rom“; qui erat conficta poeniten-
tiarii pontificii ad Canisium epistula eaque incusationibus et derisionibus sacrae
Eucharistiae, summi pontificis, curiae romanae, Societatis plena (822). Eodem
fere tempore Wolfgangus Platzius Lutheranorum biberacensium minister litteras
vulgavit Canisio inscriptas, in quibus de variis erroribus et fraudibus eum obiur-
gabat; fidem romanae ecclesiae ait non esse catholicam, sed „cacolicam“ sive-
pessimam (528—531). Catechismo Canisii „ne scintillam quidem verae fidei“ in-
esse declamavit Petrus Boquinus, ex Carmelita Calvinianus et professor theo-
logiae heidelbergensis factus, in „Assertione veteris ac veri Christianismi“ (753).
Ioannes quoque Fischart, petulans ille rerum omnium catholicarum irrisor, in
libello „Bienenkorb¹‘ Canisium calumniatus est et protestantes in Iesuitas infiam-
mavit (819). Heidelbergae a Guilielmo Roding calviniano adversus Societatis
scholas et eos, qui filios iis tradebant, oratio habita et typis vulgata est, in qua
„Suitae“ omnibus idolorum cultoribus in „impietate, crudelitate, insania, furore“
superiores esse dicebantur; eorum „morum et doctrinae informatorem⁴⁴ esse sathanam
ipsum; canisium autem „belluam“ esse, quae catechismo suo „sciens ac prudens
Deo ipsi bellum indiew‘ (745). Quare mirum non est, a Balthasare abbate fuldensi
vicinos Hassiae et Saxoniae principes flagitasse, ut Socios Fulda eiiceret (quamquam
Augustus Saxoniae elector postea abbati significavit, se ad id poscendum a suis
quasi coactum esse; per se tamen licere, abbas vel mille Iesuitas haberet) (148).
Atque hi quidem principes ex protestantibus erant. Verum etiam nonnulli homines
catholici Sociis molestiam exhibebant. M. Februario a. 1576 Canisius praeposito
generali scripsit: „ln aula bavarica princeps, non autem consiliarii, contra Oeniponti
consiliarii, non princeps, Dilingae autem neque princeps neque consiliarii erga nos
bene affecti esse videntur* (314). Augustae capitulum cathedrale miris artibus im-
pediebat, ne monasterium S. Crucis a pontifice Societati assignatum eidem traderetur:
canonici in hoc negotio „nos ludibrio habent“‚ ait Fortia nuntius apostolicus (309).
Ceterum Sociis ipsis eiusmodi monasteriorum translationes plerumque ingratae erant;
ideo a. 1573 congregatio provincialis Germaniae superioris optavit, ut praepositus
generalis ad eas admittendas se difficilem praeberem necessarium id esse „ad effu·
giendam omnem notam cupiditatis apud clerum et populum“ (653); et cum Albertus V.
Bavariae dux monasterium Scotorum ratisbonense iii collegium Societatis mutari
cuperet et congregatio cardinalium germanica id concedi posse censeret, Canisius
re cognita serio obsistebat, et Mercurianus generalis „nihil magis a rationibus Socie-
tatis alienum“ esse scripsit ac simul Socios iussit operam dare, ut Ninianus Vinzetus
scotus, vir „egregie et doctus et pius“, monasterio illi praeficeretur (357 368). Oeni-
pontanorum Sociorum patientia per aliquantum tempus vexatione ,.nasiana“ exerceba-
tur. loannes Nasus, ordinis Fratrum Minorum, ex protestantismo ad eeclesiam reductus,

