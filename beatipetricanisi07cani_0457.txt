Ratisbona inter m. Iulium et Septembrem 1576. 363

quidem ijdem Episcopi et Principes eiusdem Nationis Nuntios inagis
ad se mitti, partim, ut sua consilia et sensa illis Germanice potius,
quam Latine explicarent, multi enim Latine loqui aegre possunt,
partim quod alterius nationis hominibus minus fidere soleant. Sed
paulatim fortasse fiet, ut e Germanis etiam secreti saltem Nuntij circum-
cursitent¹‚ aut alijs Nuntijs adhibeantur.

Praecipue laborandum videtur in sanandis morbis omnium gra-
uissimis, qui ex Cathedralibus Ecclesijs ad clerum omnem Germanicum
ui magna redundant. Nisi hic plurimorum malorum fons obstruatur,
spes omnis ablata est bonos Episcopos et Praelatos in Germania in-
stituendi, quos ex corruptissima nobilitate nunc eligi necesse est.

Sunt qui putent Apostolicae Sedi iustiores causas praeberi ad
reuocanda, quam ad concessa prius priuilegia Germanicae nobilitati in
dictis Ecclesijs2‚ quae totum Clerum uulgo reddunt exosum, et in-
tolerabilem licentiam sibi sumunt, dum Canonici perinde ac seculi
milites, sine omni disciplina et honestate uagantur, et infinita passim
creant offendicula.

Quod si temporum iniquitas prohibet hos in Ecclesijs nobiles, uel
tolli, uel reformari, saltem extrema necessitas postulat rationem adhiberi,
ut posthac nobiles Haeretici in Cathedrales huiusmodi Ecclesias non reci-
piantur, utque recepti nullam uocem actiuam uel passiuam habeant
in electionibus praelatorum. Ad quam rem efficiendam consilio tum
Caes. Maiestatis tum Archiepiscoporum opus esse uidetur.

Multum etiam ad bonam Praelatorum electionem conferet, si ea
posthac sit libera et canonica, nec impediatur statutis et pactis, quae
in Cathedralibus Ecclesijs nimium usitata et ualde perniciosa sunt,
ut illis quasi uinculis manus Episcoporuin foede ligentur, et in uisi-
tandi reformandique officio saepe multumque impediantur.

Rursus operae pretium esset leges praescribi Nobilibus istis de
conditionibus eligendorum Praelatorum‚ ut sciant Rornae non esse con-
firmandos in posterum, nisi qui iuxta praescriptam formulam legitime
fuerint electi. Summa enim electorum imperitia est in his, quae ad
Canones omnemque disciplinam Ecclesiasticam spectant.

Electi primum praelati, qui ex corrupta, ut dictum est, nobilitate
assumi solent, plurium quam Canonicorum testimonio comprobandi
uidentur, priusquam illorum Electio in Vrbe confirmetur. Et dum
confirmantur fortasse moneri immo et obligari possent ad sequentia
obseruanda:

¹ Eiusmodi „secretum Nuntium“ Canisius Pii lV. iussu a m. Novembri 1565
ad Ianuarium 1566 per Suebiam, Franconiam, regiones rhenanas, Westphaliam
egerat (Can. V 119-182 639-690).

² Privilegia dicit, quibus maxima pars canonicatuum et dignitates (decanorum,
praepositorum etc.) fere omnes nobilitati reservata erant et ex hac sola episcopi
eligi poterant.

