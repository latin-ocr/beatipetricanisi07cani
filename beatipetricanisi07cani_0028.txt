xx11 ll. Prooemium voluminis septimi.

Cum urbs forchhcmiensis per Socios sacris ministeriis exculta esset, catechismo
Lutheri ex eius scholis eliminato, multi catechismi canisiani impensis Viti a WViirz-
burg episcopi bambergensis distributi sunt (687). Varrniensis quoque synodus
dioecesana librum illum singulis annis populo explanari iussit (748); et praeclara
studiorum ratione a Petro Sch-newly praeposito friburgensi conscripta, quae „Katha-
rinenbuch“ vocatur, idem catechismus in omnes helveticae illius reipublicae scholas
inductus est (766).

Inter laicos, quibus instauratio catholica cordi erat, eminebant Ferdinandus ll.
archidux Austriaeque superioris princeps atque Albertus V. et, qui in eius locum suc-
cessit, Guilielnius V. Bavariae duces. De Ferdinando Canisius a. 1576 ad cardinalem
Mor-onem rettulit: Est „catholicus et catholicae religionis amans, ut paucos in Ger-
mania sibi pares habeat. Inter austriacos principes nullus magis punit et eiicit
haereticos, nullus tot Catholicis consiliariis utitur, neque aulam minus habet infectam
et magis catholicam“ (344). Initio anni 1572 Fer-dinandus mandatum promulgari
iussit, quo Tirolenses omnes monebantur: Famem, pestilentiam, terrae motus, quibus
premerentur, peccatorum poenas divinitus inflictas esse; ideo omnibus prohiberi, ne
proximo Bacchanalium tempore saltatum irent neve lautius epularentur neve larvas
sibi aptarent (614). Alio praecepto archiducis (una cum episcopo, ut videtur, dato)
omnes adigebantur ad sacramentum extremae unctionis, cum graviter aegrotarent,
suscipiendun13 quo neglecto fore, ut christiano ritu non sepelirentur (717). Magna
diligentia Ferdinandus cultum sacrae eucharistiae tuebatur. Mense Iunio a. 1572 Ca-
nisius Oeniponte e sacro suggestu questus erat, sacerdotes corpus Domini ad aegrotos
deferentes relinqui solos; esse eos, qui vix caput nudare auderent3 esse alios, qui
riderent. Verum proximo iam mense archidux edixit, ut Oenipontani Dominum
comitarentur et, quotquod ei obviam facti essent, utrumque genu flecterent3 postea
per universam Tirolim constituit, ut ex singulis domibus saltem unus sacerdoti
se comitem adiungeret (638). Item cum in Tiroli nullus locus piis fidelium per·
egrinationibus magis frequentaretur, quam Sefeldia, ubi sacramentum sive hostia
miraculis celebris colitur, Ferdinandus, quia frequentia illa paullatim minuebatur,
Canisium et Klocklerum cancellarium Set'eldiam misit, ut omnia diligenter inspicerent
et, quibus rationibus ea peregrinandi pietas conservari et augeri posset, ad se con-
siliariosque referrent; id quod illi praestiterunt, copioso commentario (qui nunc
primum vulgatur) conscripto; in quo hoc memoratu dignum est, quod indulgentias
1000, 2000, 3000 annorum a pontifice peti cupiebant (161); deinde archidux, praeter
multa alia, quae huius rei gratia praestitit, librum de sacra hac peregrinatione com-
ponendum curavit; quem cum Canisius praefatione ornasset et eleganter excudendum
curasset, archidux exemplorum* 2000 per Tirolim sparsit (533 828); qui quamquam
Sociis oenipontanis nonnumquam succensebat, multis tamen eos beneficiis afficiebat
et de rebus gravissimis consulebat (283 629); idem in Austria antica collegium Socie-
tatis condere statuit (712). De Alberto V. Bavariae duce Canisius Everardo Mer-
curiano Societatis praeposito generali testificatus est: „ln Germania nullus facile
reperietur Maecenas, qui tanta, quanta ille, benevolentia et liberalitate nostros
prosequi velit et possit“ (322). Albertus marchionatum badeno-badensem per Socie-
tatem ecclesiae restituit (10⁴). Monachii contubernium iuvenum litteris operam dan-
tium Societati tradidit regendum, Ingolstadii paedagogium et cursum philosophicum
eius curae demandavit: in qua urbe seminarium instituit alumnis ad sacerdotium
parandis (203 320 324 421). Pari atque etiam maiore pietatis atque beneficentiae
laude Guilielmus V. et Renata uxor eius florebant; ita, ut exemplum ponam, Canisius
testis est, Guilielmum a. 1578 et sibi et. coniugi et aulicis severum ieiunium Quadra—
gesima tota indixisse et servasse, numquam cuiquam, nisi Dominico die, praebita
cena (443).

Guilielmus Cliviae, Iuliaci, Montium dux, cum diu in religione claudicasset,
ad officium paullatim rediit; qui circa a. 1578 praecepit, ut calviniano Monhemii
catechismo ex gymnasio dusseldorpiensi eiecto catechismus canisii Dusseldorpii typis
exscriberetur et in gymnasio explicaretur: rem deprecati sunt nobiles iuliacenses et

