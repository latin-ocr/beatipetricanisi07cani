“r

11. Prooemium voluminis septimi. xxvii

vir erat acris ingenii, eloquentissimus. facetus, in fide catholica libellis ad populi
captum accommodatis defendenda assiduus; minus tamen valebat scientia theologiae.
et ardentis indolis impetu interdum ad ea proferenda rapiebatur, quae probari non
poterant; dixisse ferebatur: Tolerabilius est diebus sacris missam non audiri quam
contionem neglegi. Qui octavo quoque die peecata confitentur, haud multum fiduciae
in Deo collocare videntur. Solos sacerdotes peccata levia confiteri convenit (173 174).
Nasus igitur, cum loco Canisii contionator aulicus Ferdinandi ΙΙ. archiducis factus
esset, de „hypocritis“, „pseudoprophetis“, „templis angularibus“ iterum ac saepius
e sacro suggestu ita loquebatur, ut Societatis homines ab eo significari auditores
omnes (qui erant plurimi) facile intellegerent: unde fiebat, ut multorum animi a
Societate alienarentur (173 174). Haec impedimenta Societatis externa erant. Unum
ex internis positum erat in confessariis principum. Vita aulica, aiebat Canisius,
nobis periculosa est; qua. etiam ,animi ferrei frangi aut 0111011111ι possunt: in aulis
„pisces extra aquam¹⁴ sumus (17 370). Propterea Socii Germaniae superioris a, 1573
congregati petierunt: Congregatio generalis constitueret, ut solus praepositus gene-
ralis eam rem permittere posset et ,difficuster‘ permitteret (653). Canisius quidem,
a Magdalena regina (quam supra dixi) adiutus, id est assecutus. ut Florentia et
Ferraria in Germaniam redirent Socii, qui ducum illorum uxoribus a confessionibus
et contionibus fuerant (16 18 131); et Mercurianus generalis Eleonorae Austriacae.
ducis mantuani coniugi, confessarium germanum e Societate dare recusavit (148).
Neque vero Magdalena in locum P. Hetzcovaei, neque Guilielmus Bavariae prin-
ceps in locum P. Mengini alium confessarium a praeposito generali substitui patie-
bantur. Magdalena Ganisio ad se arcessito epistulam ad generalem dictavit querelis
plenam (454); et Hoffaeus provincialis concederet necesse fuit, ut Hetzcovaeus, homo
infirmus et stomachosus, „a regularum observatione liber esset“ et suum famulum
et suas „exhilarationes“ haberet; neque Mercurianus poterat non tolerare perniciosam
illam et ⁷‚extortain¹‘‚ ut ait, „permissioneni“ (466). De Mengino Uanisius quidem
Guilielmo principi persuasit, ut ei in aula versanti conclave modicum cibumque
cotidianum, disciplinae religiosae causa, praeberet, et ut eum cotidie sacrum facere
iuberet, interdiu otiari vetaret, ad pecuniam, quam in pauperes non erogasset, sibi
reddendam cogeret3 at Menginus, a Canisio et ab ipso Mercuriano serio admonitus,
cum semel atque iterum emendationem vitae pollicitus atque aggressus esset, in
pristina tamen errata identidem recidebat, et cum evocatus tantum ad confessionem
excipiendam in aulam venire deberet, saepius diutiusque in ea morabatur, nec
praeposito generali aliud, quod ageret, supererat, nisi „dissimulare“‚ donec Deus
auxilium afferret (374 471 490 511 827ss prohibuit tamen Mercurianus provin—
ciali, ne quicquam concederet, quod Societatis instituto contrarium esset; praestat,
ait, totum collegium monacense perire (471). Quod autem Canisius a. 1576 optan-
dum esse dixit (371), ut confessariis principum „certa vivendi formula‘* prae-
scriberetur, notum est, aliquot post annis Claudium Aquavivam praepositum gene-
ralem ,ordinationem pro confessariis principum'‘ composuisse et servandam curasse.
Guilielmus V. dux a. 1578 petiit, ut semper duo Socii consilii praebendi causa secum
essent, et a. 1580 111 animum induxit, Hoffaeum provincialem senatui ecclesiastico
Bavariae praeficere; Societas vero, Canisio urgente, utrumque abnuit; et Mercurianus
generalis de praefectura illa scripsit: „Est res a nobis alienissima“ (449 541). Con·
tentionis materiam amplam Sociis Germaniae superioris praebebat quaestio ea aetate
agitata: possentne citra fenoris crimen sumi 5⁰l0‘? Selecti quidem Societatis theo-
logi Romae a. 1573 Ρ. Francisco Toleto praeside definiverant: ld licitum non fieri
„per solam consuetudinem etiam lege probatam“ ; posse tamen Societatis confessarios
sequi „opinionem Summistarum in 15 casibus, qui notari solent de accipiendo lucro
ultra sortem in mutuo, quamvis non ex mutuo (672 673). Nec tamen hoc responso in
Germaniam a praeposito generali misso omues acquiescebant: et in dioecesi augustana
Ioannes Egolphus a Knoringen episcopus auctore Caspare Haivodo collegii dilingani
Socio confessariis severe prohibuit, ne 5⁰s0 sumentes absolverent; qui vero in eius
locum successit, Marquardus a Berg, rem omnino contrariam severe praecepit;

