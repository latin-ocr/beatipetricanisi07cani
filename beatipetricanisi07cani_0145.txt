Oeniponte 13. Iulii 1572. 51

Quod ad D. Franciscum Costerum attinet, si nondum is certae
functioni destinatus est¹, multi magnopere profuturum putarent Co—
loniensibus, si posset hic illis restitui, ut cuius opera tum nostri, tum
Catholici in schola Tlieologorum haud parum egerent. Parcendum
uidetur bono seni P. Leonardo 2, cui succederet commode suo tempore
D. Costerus, simulque utilem nauaret operam collegio promouendo
ob eam qua illic praeditus est apud multos authoritatem, qua et
P. Rhetzium3 vincit. Sed hoc quoque cum uenia sit dictum, ut solum
occasionem R. Τ. et Patribus praebeam de re tota in Domino sta-
tuendi, et Coloniensi Reip. subueniendi‚ quae mihi cumprimis pro-
mouenda uidetur in Germania.

Non monebo de¹ P. Sancteno, nisi quod abhorrere uideatur a
Pruttenica profectione, quodque putet se multo rectius uicturum¹³ apud
eos, quibus prodesse licet patria lingua4. Ego his rationibus parum
moueor‚ et plusculum fortitudinis requiro in bono fratre. Judieium
autem sit penes R. T. quantum illius imbecillitati hoc sit tempore in-
dulgendum, de quo fortasse iam erit certi aliquid definitum atque
perscriptum. Ego his de rebus ad alienam prouintiam spectantibus
non monerem, nisi rogatus: quare si praeter decorum facio, monitus
certe nihil in posterum tale scribam

Rogo iterum, liceat ne bonum adolescentem 5 mittere, qui sumptus
habeat in Germanico collegio quique ad sacros adspirat ordines, et
mihi scriptorem fidum praestitit. Veniret ille lubens in autumno se-
quenti, si locus illi dabitur inter alumnos, estque Bauarus.

Hodie Bullam Jubilaei publicauimusss. faxit dominus, ut fructus
optatus inde colligatur, et foedus Principum duret diu.

Rogaui Reuerendissimum etc„ ut supra p. 46.

Auernus aliquid scire, de Theologis ex Hispania missis, deque
scriptoribus constituendis. Quae res nouo Patri nostro Vicario diui-
nitus reseruata esse uidetur, ut suum sanctum zelum aduersus liae-
reticos hoc modo declaret, posterisque testetur.

a) A C. coro-eccum ea* uicturam.

¹ P. Costerus officio praepositi provincialis, quod in provincia Germaniae in-
ferioris sive Flandriae administrare a. 1565 coeperat, sub autumnum a. 1571 per
Borgiam levatus erat (Hansen. l. c. 605³). ² Kessel, collegii rectori.

⁸ P. loannem Rethium, regentem gymnasii Trium Coronarum.

⁴ De P. Ioanne Zantheno (v. supra p. 34—36)‚ qui autumno a. 1571 Roma in
Germaniam redierat, praepositi constituerant, ut primum Noviomagi res quasdam do-
mestit-as expediret, deinde rediret in Borussiam; fuerat enim in collegio brauns-
bergensi. Sed in Germania inferiore eo anno itinera a Gensiis infestabantur (Sar-
chinus, Hist. 111 l. 8, n. 233; Hansen l. c 600⁵ 605 616 625).

⁵ Balthasarem Arnoldt

⁶ Iubilaeum dicit, quod Gregorius xlll. novus pontifex, occasionem sive causam
ex ipsa sua electione nactus, fidelibus obtulerat; iubilaei autem bullam canisius
Ferdinundi ΙΙ. archiducis contionator aulicus 13. Iulii in templo S. Crucis promulgavit;

v. infra, monum. 1109.
4 *

