21. Decembris 1580. 869

animarum gererent, vestem talarem, pallium, „pileum sace1·dotalem“‚ quae nigri co-
loris essent, gestantes. Eodem die per litteras Petrum Schnewly praepositum fri-
burgensem „correctorem et visitatorem“ eorum constituit eumque monuit: Si bene
se gererent, et eorum beneficia exiguorum essent redituum, posse ipsum ex bonis
marsensibus aliquid eis addere. Simul eum de tribus illis, quos in monasterio manere
sinebat, monuit (nam horum quoque Schnewly erat praepositus): curaret, ut regulam
observarent, sacris operarentur, mulieres — praeter vetulam illam, quam culinae
gratia iis concessisset — ingressu monasterii prohiberent, contenti essent pecuniis
caeterisque rebus, quas ipsis sustentandis assignasset (constituerat, ut quotannis
50 coronati, quorum singuli 5 florenos friburgenses aequarent, singulis darentur, et
praeterea 25 coronati pro famulo et ligna necessaria iis tribuerentur), rebus mona-
sterii ita uterentur, ut eas collegii, non suas esse meminissent. Parum vero illi satis-
faciebant exspectationi Bo›1hom¹'i; qui Friburgo 29. Decembris 1580 iis scripsit: Non
sine dolore audivi „de vestris inanibus querelis, deque nimium laxa viuendi licentia,
ac praesertim de ebrietatis coeno, quo vos ferme quotidie inquinamini“ (ex apographis
eiusd. fere temp.; cod. rom. ‚D. II 36⁸ p. 521-527 553; cf. Berthser 1. c. 60—62).

