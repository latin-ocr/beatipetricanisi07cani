434 1999. Card. Stanislaus Hosius Canisio. Roma 25. Ianuarii 1578.

Bavariae ducis expensis transcribi possit opus „Ha>dpcov“ (Arcula medica) a
S. Epiphanio urbis Constantiae in insula Cypro archiepiscopo circa a. 374—377
contra haereses scriptum et per tres libros digestum, atque Basileae compluries
latine, ex Iani Cornarii medici versione satis mendosa, et a. 1544 graece cum aliis
Epiphanii libris editum (Mz'yne, P. gr. XLI 1v—v: Posset-inus, Apparatus I 512;
Bardenhezcer l. c. ΙΙΙ 295—298). Hoc opus Peltanus latine reddere volebat; neque
dubium est, quin huius consilii CanisiuS, si non auctor, certe adiutor ei fuerit.
Peltanus enim *scripsit Mercuriano Augusta 28. Ianuarii 1577: „Ante annos quatuor
R. P. N. Generalis intelligens me valetudinarium, et laboribus, quos vltra viginti
annos in scholis exhauseram plane fractum, iussit vt relicta cathedra Jngolstadiana‚
Augustam me conferrem ibidemque quantum per valetudinem et occupationes liceret,
tractatus aliquos vtiles contra haereticos scriberem, eosdemque, si digni viderentur,
in lucem ederem“. Se igitur, praeter concilium ephesinum, 7 eiusmodi „traetatus“ ¹
composuisse, et ex his 4 iam esse typis exscriptos. „Petiui ex R. P. Prouinciali,
quod hisce absolutis argumentum explicandum in manus sumere deberem. Consuluit
is suos consiliarios, quorum sententiae non conueniunt. Ambo Canisii in vertendis
quibusdam auctoribus Graecis occuparj me mallent, alij vt in Theologicis tractatibus
conscribendis pergam magis probant. R. P. Prouincialis noluit causam definire, sed
scripsit ad me semel et iterum, vt rem totam ad R. P. V. perscriberem, eidemque
animum meum patefacerem. Ego vero rem totam R. P. V. integre committo et
permitto. Si velit me pergere pergam; sin autem ab hoc studio malit me desistere,
desistam... Quod si R. P. V. pergendum esse iudicaret, sciat me ad graecorum
auctorum interpretationem parum animatum esse. Siquidem sedecim totos annos
studium hoc intermisi, et ante illud tempus non eos progressus habebam, qui
auctoribus Graecis sat esse viderentur. A conscribendis tractatibus non sum alienus,
quod in rebus theologicis magnam supellectilem collectam habeam. . . . Omnia haec
tamen, vt ante dixi, relinquo iudicio et arbitrio R. P. T.“ (ex autogr„ Germ. 138
f. lewa—147³). Mercuriamcs autem in *litteris Roma circa initium Martii 1578 datis
Peltanum hortatus est, ut „se ad conuertendos e graeco in latinum libros‘, inprimis
„Sanctos patres“, conferret (ex comm„ Rh.1nf. 1, II f. 20³). Peltanus deinde, etsi
Epiphanii versionem latinam non scripsit vel saltem non edidit, complurium tamen
aliorum Graecorum, ut Ioannis Chrysostomi, Sophronii Hierosolymitani‚ Victoris
Antiocheni, scripta latine reddidit et vulgavit (Sommervoyel l. c. VI, 463—465).

Mercurianus Canisio respondit 20. Februari 1578.

1999. Cardinalis STANISLAUS lloslUs Sanctae Romanae Ecclesiae
poenitentiarius maior, episcopus varmiensis, CANISIO.
Roma 25. Ianuarii 1578.

Ex libro „Alter Tomus Commentariorum de Verbi Dei corruptelis. . . . ln co
libris quinque disseritur de Maria Virgine incomparabili. . . . Authore D. Petro szi'se'o
Societatis Iesu Theologo . .. Secunda editio“‚ Ingolstadii 1583, ubi litterarum pars,
quae infra ponetur, posita est in fine libri, in pagina non signata [f. Bbb 6³1, cum hac
inscriptione: „Reuerendissimi D. Stanislai Hosii Cardinalis et Episcopi Varniiensis.
de hoc opere testimonium ad Authorem scriptum‘ss et ex Canisii ad Mercurianum
epistula autographa, Germ. 183 n. 296. Litterarum pars, quain dixi, in proximis
quoque Operis Mariani editionibus posita est; ut in „Altero Tomo Commentariorum de
Verbi Dei corruptelis... . Authore D. Petro Cam'sio“ etc., Lugduni 1584, in pagina altera
non signata post p. 625. Deinde eadem variis rationibus usi sunt Canisii biographi, ut
Sacc-hians, Can. 290; Doriyny l. c. 341—342; Boero, Can. 361; Mic-hel, Can. 370, etc.

Canise'c‘ Opus rllare'mzwn laudat. Eius esemplum mancum.

——— Quod Opus Marianum in Septembri promissum ¹, tandem
aliquando miseris gaudeo: magnam eo nomine tibi gratiam habeo.

 

¹ Vide supravp. 415.

