 

M. Novembri a. 1580. 843

Brendel archiepiscopi moguntini gratia florebat, plurimum ibi Dei
gloriam amplificare posse; et ubi Paulus Hoffaeus, Germaniae superioris
provincialis, Canisii operam provinciae suae necessariam esse affirmavit,
eam rationem omisit (v, supra p. 439). Neque vero negari potest,
inter Canisium et Hoffaeum nequaquam semper bene convenisse; com-
pluribus quoque aliis Sociis Canisii praesentia molestior quam gratior
erat. Anno denique 1580, cum controversia de 5⁰s0 in ea provincia
denuo exorta, Canisius cum Haivodo et aliis contra Hoffaeum sententiam
tueretur severiorem, Hoffaeus a supremo Societatis moderatore planis
verbis petiit, ut Canisium in provinciam mitteret rhenanam; attamen
cum Roma rescriptum esset id fieri non posse, Hoffaeus acquievit,
idque, puto, eo facilius, quod Canisius paullo post Haivodi de 5⁰,s0
ab Hoffaeo ad pontificem appellantis temeritatem plane improbabat (vide
supra p. 583 588). De Sociis Friburgum mittendis iam inde ab exeunte
a. 1579 multum agebatur; nec vero ante m. Novembrem a. 1580 ulla
in ea re Canisii facta est menti03 tunc demum hic. nominatus simul
et missus est, non a praepositis romanis, sed a solo Hoffaeo‚ idque
ea sola de causa, quod alius ei non suppetebat. Certe si Hoffaeus
se provinciamque Canisio levare atque liberare volebat, Canisium
arcere potius debebat FriburgO, quam eo mittere; ea enim missione
fiebat, ut ille non solum in provincia maneret, haud procul a collegio
lucernensi moraretur, minimum tertio quoque anno congregationi pro-
vinciali interesset, sed etiam ut novi collegii parens quidam et fun-
dator evaderet3 collegia ‚autem ex praecipuis provinciarum partibus
et ornamentis sunt; praeterea ita in familiaritatem venturus erat
Bonhomii nuntii apostolici, qui et de 5⁰s0 et aliis de rebus magis cum
Canisio quam cum Hoffaeo sentiebat. Itaque Canisius autumno a. 1580
et ipse et per Hoffaeum a vicario generali suos contra Centuriatores
libros recognoscendi et Ingolstadii iterum typis exscribendi facultatem
impetraverat; qui labor totum hominem occupare poterat. Friburgum
autem cum Bonhomio nuntio ingredi statuerat ipse Hoffaeus provin—
cialis, a nuntio identidem expetitus et avide exspectatus. Sed en,
cum tempus abeundi adest, Hoffaeus morbo corripitur, ita ut consiliarii
eum iter illud helveticum ferre posse negent: satis ei fore, si paullo
post pro muneris ratione romanum iter suscipiat. Quaeri ergo oportebat
alium nuntii comitem, et difficile erat, eum inveniri; curn Hoffaeo
enim Romam profecturi ibique multas septimanas mansuri erant rector
luem-nensis, contionator cathedralis ecclesiae augustanae, alter ex
theologiae in universitate ingolstadiensi professoribus: aegrotabat con-
tionator lucernensis; in horum omnium loca alii substituerentur necesse
erat; quis iam supererat in provincia hominum penuria laborante?
Hoffaeus Haivodum ire iubet; is recusat. Tum demum ad Canisium
recurrit. Si quis obiter haee inspexerit, fortasse dicet fortuito Canisium
Friburgum venisse; sin fidei christianae oculis rem considerarit‚ videbit
Deum providisse, ut vir ille, cum 30 annos Austriam‚ Bavariam, Suebiam,

