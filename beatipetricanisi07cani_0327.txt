Oenipoute 29. lulii 1574. 2335

polliceri. De successu operis ualde ambigo · et deest praefectus quidam,
cuius iudicium sequatur interpres, et qui se totum illi rei applicet.
Praestat igitur non incipere, quam sine fundamentis, ut sic dicam,
male progredi, praesertim in opere tam grandi atque difficili, in quo
tamen conficiendo plus ego lucis optarim ab interprete adhiberi, quam
ut nudas Patrum sententias utcunque uerteret, ne scopae dissolutae¹
uideantur, praesertim uulgo imperitiori Germanorum. Haec summa
sententiae meae, sed saluis aliorum, qui rectius sapiunt, iudieijs.
Aut male sibi constat Card. SirletuS, ant breui rectius accipiemus,
quomodo agatur cum M. S. exemplari Concilij Ephesini‚ de quo scripsi
etiam proxime 2. ,

Dominus fortunet primicias nostrorum in messe Heluetica 3. Fortem
uocem et animum precor nouo contionatori Mauritiano 4, ut non solum
metere, sed etiam seminare curet Augustae, praesertim cum sit uicina
messis auff dem Berl5‚ et Canonici Cathedratici non ualde nostros
amare uideantur.

P. Prouintialem ante medium Augusti non expectamus. Saluto
P. Gregoriuni⁶‚ P. Theobaldum ⁷, quem Rector nosterS resalutat, et Gode-
fridum9, eumque rogo, ut intelligat ex Willero, aut eius famulo,
quantum debeat hoc illi collegium ex summa 100 florenorum isthic
relicta, et si praeterea quid postulauerit- Franefordiae Plautinus aut eius
minister pro libris ad me missis¹0.

Hic sani omnes R. T. salutant. Ora pro me Pater et ualetudinem
cura, ut ad scriptionem redire possis Oeniponti 29 Julij 1574.

Seruus in Christo P. Canisius.

† Reuerendo in Christo Patri D. Theodoro Peltano, Theologo
societatis JEsv · Augustae.

Peltccnus hanc epistulam Coloniam ad P. Ioannem Rethium S. J„ ascriptis
aliquot sententiis, misit; haec autem, praeter alia, *scripsih „R Theodericus Canisius

 

 

¹ Res redditae inutiles vel argumenta vi destituta. ‚Isti cuin dissolvunt ora-
tionem . .. scopas . . . mihi videntur dissolvere“: vicero, Orator c. 71, ἓ 235.

² Vide supra p. 230.

³ Paulo ante P. Hoffaeus provincialis PP. Martinum Leubeustain et Vitum Liner
cum fratre laico Lucernam (Luzern) ad collegium incohandum — id quod Grego-
rius Xlll. illius civitatis praeceperat rogatu — miserat (Dcchr, Jes. Ι 211-212).

⁴ P. Theobaldus Stotz (de quo Can. VI 247·) in locum P. Leubenstain substi-
tutus esse videtur. ’

⁵ Significatur pars illa urbis (locus publicus et collis cum curia urbana, templo
parvo S. Petri etc.), quae „Perlach“, „Berlacli“‚ „Berle‘ vocabatur; haec templo
S. Mauritii satis vicina est; cf. „Die Chroniken der schwabischen Stadte. Augs-
burg V, Leipzig 1896, 110 280 315: Augsburg VII. Leipzig 1917, 483.

⁶ Rosephium. ⁷ Stotz. ⁸ Wendelinus Volck.

'³ Flandrum sive Hannartz. fratrem laicum; de quo Can. V 92¹ 166¹.

²⁰ Georgius Willer „senior“ bibliopola augustanus Francofurtum ad Moenum
venire solebat ad librorum mercatum (Can. JV 783). De libris, quos exeunte a. 1573
Canisius Augustae emit vel emi iussit, ν. infra, monum. 1146.

